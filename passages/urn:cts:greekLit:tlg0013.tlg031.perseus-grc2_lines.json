[{"raw":"<l n=\"1\"><milestone unit=\"Para\" ed=\"P\"/>ἥλιον ὑμνεῖν αὖτε Διὸς τέκος ἄρχεο Μοῦσα, </l>","text":"ἥλιον ὑμνεῖν αὖτε Διὸς τέκος ἄρχεο Μοῦσα,","n":"1","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"2\">Καλλιόπη, φαέθοντα, τὸν Εὐρυφάεσσα βοῶπις </l>","text":"Καλλιόπη, φαέθοντα, τὸν Εὐρυφάεσσα βοῶπις","n":"2","elements":[]},{"raw":"<l n=\"3\">γείνατο Γαίης παιδὶ καὶ Οὐρανοῦ ἀστερόεντος· </l>","text":"γείνατο Γαίης παιδὶ καὶ Οὐρανοῦ ἀστερόεντος·","n":"3","elements":[]},{"raw":"<l n=\"4\">γῆμε γὰρ Εὐρυφάεσσαν ἀγακλειτὴν Ὑπερίων, </l>","text":"γῆμε γὰρ Εὐρυφάεσσαν ἀγακλειτὴν Ὑπερίων,","n":"4","elements":[]},{"raw":"<l n=\"5\">αὐτοκασιγνήτην, ἥ οἱ τέκε κάλλιμα τέκνα, </l>","text":"αὐτοκασιγνήτην, ἥ οἱ τέκε κάλλιμα τέκνα,","n":"5","elements":[]},{"raw":"<l n=\"6\">Ἠῶ τε ῥοδόπηχυν ἐυπλόκαμόν τε Σελήνην </l>","text":"Ἠῶ τε ῥοδόπηχυν ἐυπλόκαμόν τε Σελήνην","n":"6","elements":[]},{"raw":"<l n=\"7\">Ἠέλιόν τʼ ἀκάμαντʼ, ἐπιείκελον ἀθανάτοισιν, </l>","text":"Ἠέλιόν τʼ ἀκάμαντʼ, ἐπιείκελον ἀθανάτοισιν,","n":"7","elements":[]},{"raw":"<l n=\"8\">ὃς φαίνει θνητοῖσι καὶ ἀθανάτοισι θεοῖσιν </l>","text":"ὃς φαίνει θνητοῖσι καὶ ἀθανάτοισι θεοῖσιν","n":"8","elements":[]},{"raw":"<l n=\"9\">ἵπποις ἐμβεβαώς· σμερδνὸν δʼ ὅ γε δέρκεται ὄσσοις </l>","text":"ἵπποις ἐμβεβαώς· σμερδνὸν δʼ ὅ γε δέρκεται ὄσσοις","n":"9","elements":[]},{"raw":"<l n=\"10\">χρυσέης ἐκ κόρυθος· λαμπραὶ δʼ ἀκτῖνες ἀπʼ αὐτοῦ </l>","text":"χρυσέης ἐκ κόρυθος· λαμπραὶ δʼ ἀκτῖνες ἀπʼ αὐτοῦ","n":"10","elements":[]},{"raw":"<l n=\"11\">αἰγλῆεν στίλβουσι παρὰ κροτάφων δέ τʼ ἔθειραι </l>","text":"αἰγλῆεν στίλβουσι παρὰ κροτάφων δέ τʼ ἔθειραι","n":"11","elements":[]},{"raw":"<l n=\"12\">λαμπραὶ ἀπὸ κρατὸς χαρίεν κατέχουσι πρόσωπον </l>","text":"λαμπραὶ ἀπὸ κρατὸς χαρίεν κατέχουσι πρόσωπον","n":"12","elements":[]},{"raw":"<l n=\"13\">τηλαυγές· καλὸν δὲ περὶ χροῒ λάμπεται ἔσθος </l>","text":"τηλαυγές· καλὸν δὲ περὶ χροῒ λάμπεται ἔσθος","n":"13","elements":[]},{"raw":"<l n=\"14\">λεπτουργές, πνοιῇ ἀνέμων· ὕπο δʼ ἄρσενες ἵπποι. </l>","text":"λεπτουργές, πνοιῇ ἀνέμων· ὕπο δʼ ἄρσενες ἵπποι.","n":"14","elements":[]},{"raw":"<l n=\"15\">ἔνθʼ ἄρʼ ὅ γε στήσας χρυσόζυγον ἅρμα καὶ ἵππους, </l>","text":"ἔνθʼ ἄρʼ ὅ γε στήσας χρυσόζυγον ἅρμα καὶ ἵππους,","n":"15","elements":[]},{"raw":"<l n=\"15a\">[αὐτόθι παύεται ἄκρου ἐπʼ οὐρανοῦ, εἰσόκεν αὖτις] </l>","text":"[αὐτόθι παύεται ἄκρου ἐπʼ οὐρανοῦ, εἰσόκεν αὖτις]","n":"15a","elements":[]},{"raw":"<l n=\"16\">θεσπέσιος πέμπῃσι διʼ οὐρανοῦ Ὠκεανόνδε. </l>","text":"θεσπέσιος πέμπῃσι διʼ οὐρανοῦ Ὠκεανόνδε.","n":"16","elements":[]},{"raw":"<l n=\"17\"><milestone unit=\"Para\" ed=\"P\"/>χαῖρε, ἄναξ, πρόφρων δὲ βίον θυμήρεʼ ὄπαζε. </l>","text":"χαῖρε, ἄναξ, πρόφρων δὲ βίον θυμήρεʼ ὄπαζε.","n":"17","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"18\">ἐκ σέο δʼ ἀρξάμενος κλῄσω μερόπων γένος ἀνδρῶν </l>","text":"ἐκ σέο δʼ ἀρξάμενος κλῄσω μερόπων γένος ἀνδρῶν","n":"18","elements":[]},{"raw":"<l n=\"19\">ἡμιθέων, ὧν ἔργα θεαὶ θνητοῖσιν ἔδειξαν. </l>","text":"ἡμιθέων, ὧν ἔργα θεαὶ θνητοῖσιν ἔδειξαν.","n":"19","elements":[]}]