[{"raw":"<l n=\"1\"><milestone unit=\"Para\" ed=\"P\"/>ἀμφὶ Διώνυσον, Σεμέλης ἐρικυδέος υἱόν, </l>","text":"ἀμφὶ Διώνυσον, Σεμέλης ἐρικυδέος υἱόν,","n":"1","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"2\">μνήσομαι, ὡς ἐφάνη παρὰ θῖν᾽ ἁλὸς ἀτρυγέτοιο </l>","text":"μνήσομαι, ὡς ἐφάνη παρὰ θῖν᾽ ἁλὸς ἀτρυγέτοιο","n":"2","elements":[]},{"raw":"<l n=\"3\">ἀκτῇ ἔπι προβλῆτι νεηνίῃ ἀνδρὶ ἐοικώς, </l>","text":"ἀκτῇ ἔπι προβλῆτι νεηνίῃ ἀνδρὶ ἐοικώς,","n":"3","elements":[]},{"raw":"<l n=\"4\">πρωθήβῃ: καλαὶ δὲ περισσείοντο ἔθειραι, </l>","text":"πρωθήβῃ: καλαὶ δὲ περισσείοντο ἔθειραι,","n":"4","elements":[]},{"raw":"<l n=\"5\">κυάνεαι, φᾶρος δὲ περὶ στιβαροῖς ἔχεν ὤμοις </l>","text":"κυάνεαι, φᾶρος δὲ περὶ στιβαροῖς ἔχεν ὤμοις","n":"5","elements":[]},{"raw":"<l n=\"6\">πορφύρεον: τάχα δ᾽ ἄνδρες ἐυσσέλμου ἀπὸ νηὸς </l>","text":"πορφύρεον: τάχα δ᾽ ἄνδρες ἐυσσέλμου ἀπὸ νηὸς","n":"6","elements":[]},{"raw":"<l n=\"7\">ληισταὶ προγένοντο θοῶς ἐπὶ οἴνοπα πόντον, </l>","text":"ληισταὶ προγένοντο θοῶς ἐπὶ οἴνοπα πόντον,","n":"7","elements":[]},{"raw":"<l n=\"8\">Τυρσηνοί: τοὺς δ᾽ ἦγε κακὸς μόρος: οἳ δὲ ἰδόντες </l>","text":"Τυρσηνοί: τοὺς δ᾽ ἦγε κακὸς μόρος: οἳ δὲ ἰδόντες","n":"8","elements":[]},{"raw":"<l n=\"9\">νεῦσαν ἐς ἀλλήλους, τάχα δ᾽ ἔκθορον. αἶψα δ᾽ ἑλόντες </l>","text":"νεῦσαν ἐς ἀλλήλους, τάχα δ᾽ ἔκθορον. αἶψα δ᾽ ἑλόντες","n":"9","elements":[]},{"raw":"<l n=\"10\">εἷσαν ἐπὶ σφετέρης νηὸς κεχαρημένοι ἦτορ. </l>","text":"εἷσαν ἐπὶ σφετέρης νηὸς κεχαρημένοι ἦτορ.","n":"10","elements":[]},{"raw":"<l n=\"11\">υἱὸν γάρ μιν ἔφαντο διοτρεφέων βασιλήων </l>","text":"υἱὸν γάρ μιν ἔφαντο διοτρεφέων βασιλήων","n":"11","elements":[]},{"raw":"<l n=\"12\">εἶναι καὶ δεσμοῖς ἔθελον δεῖν ἀργαλέοισι. </l>","text":"εἶναι καὶ δεσμοῖς ἔθελον δεῖν ἀργαλέοισι.","n":"12","elements":[]},{"raw":"<l n=\"13\">τὸν δ᾽ οὐκ ἴσχανε δεσμά, λύγοι δ᾽ ἀπὸ τηλόσε πῖπτον </l>","text":"τὸν δ᾽ οὐκ ἴσχανε δεσμά, λύγοι δ᾽ ἀπὸ τηλόσε πῖπτον","n":"13","elements":[]},{"raw":"<l n=\"14\">χειρῶν ἠδὲ ποδῶν: ὃ δὲ μειδιάων ἐκάθητο </l>","text":"χειρῶν ἠδὲ ποδῶν: ὃ δὲ μειδιάων ἐκάθητο","n":"14","elements":[]},{"raw":"<l n=\"15\">ὄμμασι κυανέοισι: κυβερνήτης δὲ νοήσας </l>","text":"ὄμμασι κυανέοισι: κυβερνήτης δὲ νοήσας","n":"15","elements":[]},{"raw":"<l n=\"16\">αὐτίκα οἷς ἑτάροισιν ἐκέκλετο φώνησέν τε: </l>","text":"αὐτίκα οἷς ἑτάροισιν ἐκέκλετο φώνησέν τε:","n":"16","elements":[]},{"raw":"<l n=\"17\"><milestone unit=\"Para\" ed=\"P\"/>δαιμόνιοι, τίνα τόνδε θεὸν δεσμεύεθ᾽ ἑλόντες, </l>","text":"δαιμόνιοι, τίνα τόνδε θεὸν δεσμεύεθ᾽ ἑλόντες,","n":"17","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"18\">καρτερόν; οὐδὲ φέρειν δύναταί μιν νηῦς εὐεργής. </l>","text":"καρτερόν; οὐδὲ φέρειν δύναταί μιν νηῦς εὐεργής.","n":"18","elements":[]},{"raw":"<l n=\"19\">ἢ γὰρ Ζεὺς ὅδε γ᾽ ἐστὶν ἢ ἀργυρότοξος Ἀπόλλων </l>","text":"ἢ γὰρ Ζεὺς ὅδε γ᾽ ἐστὶν ἢ ἀργυρότοξος Ἀπόλλων","n":"19","elements":[]},{"raw":"<l n=\"20\">ἠὲ Ποσειδάων: ἐπεὶ οὐ θνητοῖσι βροτοῖσιν </l>","text":"ἠὲ Ποσειδάων: ἐπεὶ οὐ θνητοῖσι βροτοῖσιν","n":"20","elements":[]},{"raw":"<l n=\"21\">εἴκελος, ἀλλὰ θεοῖς, οἳ Ὀλύμπια δώματ᾽ ἔχουσιν. </l>","text":"εἴκελος, ἀλλὰ θεοῖς, οἳ Ὀλύμπια δώματ᾽ ἔχουσιν.","n":"21","elements":[]},{"raw":"<l n=\"22\">ἀλλ᾽ ἄγετ᾽, αὐτὸν ἀφῶμεν ἐπ᾽ ἠπείροιο μελαίνης </l>","text":"ἀλλ᾽ ἄγετ᾽, αὐτὸν ἀφῶμεν ἐπ᾽ ἠπείροιο μελαίνης","n":"22","elements":[]},{"raw":"<l n=\"23\">αὐτίκα: μηδ᾽ ἐπὶ χεῖρας ἰάλλετε, μή τι χολωθεὶς </l>","text":"αὐτίκα: μηδ᾽ ἐπὶ χεῖρας ἰάλλετε, μή τι χολωθεὶς","n":"23","elements":[]},{"raw":"<l n=\"24\">ὄρσῃ ἔπ᾽ ἀργαλέους τ᾽ ἀνέμους καὶ λαίλαπα πολλήν.</l>","text":"ὄρσῃ ἔπ᾽ ἀργαλέους τ᾽ ἀνέμους καὶ λαίλαπα πολλήν.","n":"24","elements":[]},{"raw":"<l n=\"25\"><milestone unit=\"Para\" ed=\"P\"/>Ὣς φάτο: τὸν δ᾽ ἀρχὸς στυγερῷ ἠνίπαπε μύθῳ: </l>","text":"Ὣς φάτο: τὸν δ᾽ ἀρχὸς στυγερῷ ἠνίπαπε μύθῳ:","n":"25","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"26\">δαιμόνι᾽, οὖρον ὅρα, ἅμα δ᾽ ἱστίον ἕλκεο νηὸς </l>","text":"δαιμόνι᾽, οὖρον ὅρα, ἅμα δ᾽ ἱστίον ἕλκεο νηὸς","n":"26","elements":[]},{"raw":"<l n=\"27\">σύμπανθ᾽ ὅπλα λαβών: ὅδε δ᾽ αὖτ᾽ ἄνδρεσσι μελήσει. </l>","text":"σύμπανθ᾽ ὅπλα λαβών: ὅδε δ᾽ αὖτ᾽ ἄνδρεσσι μελήσει.","n":"27","elements":[]},{"raw":"<l n=\"28\">ἔλπομαι, ἢ Αἴγυπτον ἀφίξεται ἢ ὅ γε Κύπρον </l>","text":"ἔλπομαι, ἢ Αἴγυπτον ἀφίξεται ἢ ὅ γε Κύπρον","n":"28","elements":[]},{"raw":"<l n=\"29\">ἢ ἐς Ὑπερβορέους ἢ ἑκαστέρω: ἐς δὲ τελευτὴν </l>","text":"ἢ ἐς Ὑπερβορέους ἢ ἑκαστέρω: ἐς δὲ τελευτὴν","n":"29","elements":[]},{"raw":"<l n=\"30\">ἔκ ποτ᾽ ἐρεῖ αὐτοῦ τε φίλους καὶ κτήματα πάντα </l>","text":"ἔκ ποτ᾽ ἐρεῖ αὐτοῦ τε φίλους καὶ κτήματα πάντα","n":"30","elements":[]},{"raw":"<l n=\"31\">οὕς τε κασιγνήτους, ἐπεὶ ἡμῖν ἔμβαλε δαίμων.</l>","text":"οὕς τε κασιγνήτους, ἐπεὶ ἡμῖν ἔμβαλε δαίμων.","n":"31","elements":[]},{"raw":"<l n=\"32\"><milestone unit=\"Para\" n=\"1\" ed=\"P\"/>ὣς εἰπὼν ἱστόν τε καὶ ἱστίον ἕλκετο νηός. </l>","text":"ὣς εἰπὼν ἱστόν τε καὶ ἱστίον ἕλκετο νηός.","n":"32","elements":[{"attributes":{"ed":"P","n":"1","unit":"Para"},"name":"milestone","start_offset":0,"end_offset":0}]},{"raw":"<l n=\"33\">ἔμπνευσεν δ᾽ ἄνεμος μέσον ἱστίον: ἀμφὶ δ᾽ ἄρ᾽ ὅπλα </l>","text":"ἔμπνευσεν δ᾽ ἄνεμος μέσον ἱστίον: ἀμφὶ δ᾽ ἄρ᾽ ὅπλα","n":"33","elements":[]},{"raw":"<l n=\"34\">καττάνυσαν: τάχα δέ σφιν ἐφαίνετο θαυματὰ ἔργα. </l>","text":"καττάνυσαν: τάχα δέ σφιν ἐφαίνετο θαυματὰ ἔργα.","n":"34","elements":[]},{"raw":"<l n=\"35\">οἶνος μὲν πρώτιστα θοὴν ἀνὰ νῆα μέλαιναν </l>","text":"οἶνος μὲν πρώτιστα θοὴν ἀνὰ νῆα μέλαιναν","n":"35","elements":[]},{"raw":"<l n=\"36\">ἡδύποτος κελάρυζ᾽ εὐώδης, ὤρνυτο δ᾽ ὀδμὴ </l>","text":"ἡδύποτος κελάρυζ᾽ εὐώδης, ὤρνυτο δ᾽ ὀδμὴ","n":"36","elements":[]},{"raw":"<l n=\"37\">ἀμβροσίη: ναύτας δὲ τάφος λάβε πάντας ἰδόντας. </l>","text":"ἀμβροσίη: ναύτας δὲ τάφος λάβε πάντας ἰδόντας.","n":"37","elements":[]},{"raw":"<l n=\"38\">αὐτίκα δ᾽ ἀκρότατον παρὰ ἱστίον ἐξετανύσθη </l>","text":"αὐτίκα δ᾽ ἀκρότατον παρὰ ἱστίον ἐξετανύσθη","n":"38","elements":[]},{"raw":"<l n=\"39\">ἄμπελος ἔνθα καὶ ἔνθα, κατεκρημνῶντο δὲ πολλοὶ </l>","text":"ἄμπελος ἔνθα καὶ ἔνθα, κατεκρημνῶντο δὲ πολλοὶ","n":"39","elements":[]},{"raw":"<l n=\"40\">βότρυες: ἀμφ᾽ ἱστὸν δὲ μέλας εἱλίσσετο κισσός, </l>","text":"βότρυες: ἀμφ᾽ ἱστὸν δὲ μέλας εἱλίσσετο κισσός,","n":"40","elements":[]},{"raw":"<l n=\"41\">ἄνθεσι τηλεθάων, χαρίεις δ᾽ ἐπὶ καρπὸς ὀρώρει: </l>","text":"ἄνθεσι τηλεθάων, χαρίεις δ᾽ ἐπὶ καρπὸς ὀρώρει:","n":"41","elements":[]},{"raw":"<l n=\"42\">πάντες δὲ σκαλμοὶ στεφάνους ἔχον: οἳ δὲ ἰδόντες, </l>","text":"πάντες δὲ σκαλμοὶ στεφάνους ἔχον: οἳ δὲ ἰδόντες,","n":"42","elements":[]},{"raw":"<l n=\"43\">νῆ᾽ ἤδη τότ᾽ ἔπειτα κυβερνήτην ἐκέλευον </l>","text":"νῆ᾽ ἤδη τότ᾽ ἔπειτα κυβερνήτην ἐκέλευον","n":"43","elements":[]},{"raw":"<l n=\"44\">γῇ πελάαν: ὃ δ᾽ ἄρα σφι λέων γένετ᾽ ἔνδοθι νηὸς </l>","text":"γῇ πελάαν: ὃ δ᾽ ἄρα σφι λέων γένετ᾽ ἔνδοθι νηὸς","n":"44","elements":[]},{"raw":"<l n=\"45\">δεινὸς ἐπ᾽ ἀκροτάτης, μέγα δ᾽ ἔβραχεν, ἐν δ᾽ ἄρα μέσσῃ </l>","text":"δεινὸς ἐπ᾽ ἀκροτάτης, μέγα δ᾽ ἔβραχεν, ἐν δ᾽ ἄρα μέσσῃ","n":"45","elements":[]},{"raw":"<l n=\"46\">ἄρκτον ἐποίησεν λασιαύχενα, σήματα φαίνων: </l>","text":"ἄρκτον ἐποίησεν λασιαύχενα, σήματα φαίνων:","n":"46","elements":[]},{"raw":"<l n=\"47\">ἂν δ᾽ ἔστη μεμαυῖα: λέων δ᾽ ἐπὶ σέλματος ἄκρου </l>","text":"ἂν δ᾽ ἔστη μεμαυῖα: λέων δ᾽ ἐπὶ σέλματος ἄκρου","n":"47","elements":[]},{"raw":"<l n=\"48\">δεινὸν ὑπόδρα ἰδών: οἳ δ᾽ ἐς πρύμνην ἐφόβηθεν, </l>","text":"δεινὸν ὑπόδρα ἰδών: οἳ δ᾽ ἐς πρύμνην ἐφόβηθεν,","n":"48","elements":[]},{"raw":"<l n=\"49\">ἀμφὶ κυβερνήτην δὲ σαόφρονα θυμὸν ἔχοντα </l>","text":"ἀμφὶ κυβερνήτην δὲ σαόφρονα θυμὸν ἔχοντα","n":"49","elements":[]},{"raw":"<l n=\"50\">ἔσταν ἄρ᾽ ἐκπληγέντες: ὃ δ᾽ ἐξαπίνης ἐπορούσας </l>","text":"ἔσταν ἄρ᾽ ἐκπληγέντες: ὃ δ᾽ ἐξαπίνης ἐπορούσας","n":"50","elements":[]},{"raw":"<l n=\"51\">ἀρχὸν ἕλ᾽, οἳ δὲ θύραζε κακὸν μόρον ἐξαλύοντες </l>","text":"ἀρχὸν ἕλ᾽, οἳ δὲ θύραζε κακὸν μόρον ἐξαλύοντες","n":"51","elements":[]},{"raw":"<l n=\"52\">πάντες ὁμῶς πήδησαν, ἐπεὶ ἴδον, εἰς ἅλα δῖαν, </l>","text":"πάντες ὁμῶς πήδησαν, ἐπεὶ ἴδον, εἰς ἅλα δῖαν,","n":"52","elements":[]},{"raw":"<l n=\"53\">δελφῖνες δ᾽ ἐγένοντο: κυβερνήτην δ᾽ ἐλεήσας </l>","text":"δελφῖνες δ᾽ ἐγένοντο: κυβερνήτην δ᾽ ἐλεήσας","n":"53","elements":[]},{"raw":"<l n=\"54\">ἔσχεθε καί μιν ἔθηκε πανόλβιον εἶπέ τε μῦθον: </l>","text":"ἔσχεθε καί μιν ἔθηκε πανόλβιον εἶπέ τε μῦθον:","n":"54","elements":[]},{"raw":"<l n=\"55\"><milestone unit=\"Para\" n=\"1\" ed=\"P\"/>θάρσει, †δῖε κάτωρ†, τῷ ἐμῷ κεχαρισμένε θυμῷ: </l>","text":"θάρσει, †δῖε κάτωρ†, τῷ ἐμῷ κεχαρισμένε θυμῷ:","n":"55","elements":[{"attributes":{"ed":"P","n":"1","unit":"Para"},"name":"milestone","start_offset":0,"end_offset":0}]},{"raw":"<l n=\"56\">εἰμὶ δ᾽ ἐγὼ Διόνυσος ἐρίβρομος, ὃν τέκε μήτηρ </l>","text":"εἰμὶ δ᾽ ἐγὼ Διόνυσος ἐρίβρομος, ὃν τέκε μήτηρ","n":"56","elements":[]},{"raw":"<l n=\"57\">Καδμηὶς Σεμέλη Διὸς ἐν φιλότητι μιγεῖσα. </l>","text":"Καδμηὶς Σεμέλη Διὸς ἐν φιλότητι μιγεῖσα.","n":"57","elements":[]},{"raw":"<l n=\"58\"><milestone unit=\"Para\" n=\"1\" ed=\"P\"/>χαῖρε, τέκος Σεμέλης εὐώπιδος: οὐδέ πη ἔστι </l>","text":"χαῖρε, τέκος Σεμέλης εὐώπιδος: οὐδέ πη ἔστι","n":"58","elements":[{"attributes":{"ed":"P","n":"1","unit":"Para"},"name":"milestone","start_offset":0,"end_offset":0}]},{"raw":"<l n=\"59\">σεῖό γε ληθόμενον γλυκερὴν κοσμῆσαι ἀοιδήν.</l>","text":"σεῖό γε ληθόμενον γλυκερὴν κοσμῆσαι ἀοιδήν.","n":"59","elements":[]}]