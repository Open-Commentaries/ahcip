[{"raw":"<l n=\"1\"><milestone unit=\"Para\" ed=\"P\"/>ἀμφὶ Διὸς κούρους, ἑλικώπιδες ἔσπετε Μοῦσαι, </l>","text":"ἀμφὶ Διὸς κούρους, ἑλικώπιδες ἔσπετε Μοῦσαι,","n":"1","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"2\">Τυνδαρίδας, Λήδης καλλισφύρου ἀγλαὰ τέκνα, </l>","text":"Τυνδαρίδας, Λήδης καλλισφύρου ἀγλαὰ τέκνα,","n":"2","elements":[]},{"raw":"<l n=\"3\">Κάστορά θ᾽ ἱππόδαμον καὶ ἀμώμητον Πολυδεύκεα, </l>","text":"Κάστορά θ᾽ ἱππόδαμον καὶ ἀμώμητον Πολυδεύκεα,","n":"3","elements":[]},{"raw":"<l n=\"4\">τοὺς ὑπὸ Ταϋγέτου κορυφῇ ὄρεος μεγάλοιο </l>","text":"τοὺς ὑπὸ Ταϋγέτου κορυφῇ ὄρεος μεγάλοιο","n":"4","elements":[]},{"raw":"<l n=\"5\">μιχθεῖσ᾽ ἐν φιλότητι κελαινεφέι Κρονίωνι </l>","text":"μιχθεῖσ᾽ ἐν φιλότητι κελαινεφέι Κρονίωνι","n":"5","elements":[]},{"raw":"<l n=\"6\">σωτῆρας τέκε παῖδας ἐπιχθονίων ἀνθρώπων </l>","text":"σωτῆρας τέκε παῖδας ἐπιχθονίων ἀνθρώπων","n":"6","elements":[]},{"raw":"<l n=\"7\">ὠκυπόρων τε νεῶν, ὅτε τε σπέρχωσιν ἄελλαι </l>","text":"ὠκυπόρων τε νεῶν, ὅτε τε σπέρχωσιν ἄελλαι","n":"7","elements":[]},{"raw":"<l n=\"8\">χειμέριαι κατὰ πόντον ἀμείλιχον: οἳ δ᾽ ἀπὸ νηῶν </l>","text":"χειμέριαι κατὰ πόντον ἀμείλιχον: οἳ δ᾽ ἀπὸ νηῶν","n":"8","elements":[]},{"raw":"<l n=\"9\">εὐχόμενοι καλέουσι Διὸς κούρους μεγάλοιο </l>","text":"εὐχόμενοι καλέουσι Διὸς κούρους μεγάλοιο","n":"9","elements":[]},{"raw":"<l n=\"10\">ἄρνεσσιν λευκοῖσιν, ἐπ᾽ ἀκρωτήρια βάντες </l>","text":"ἄρνεσσιν λευκοῖσιν, ἐπ᾽ ἀκρωτήρια βάντες","n":"10","elements":[]},{"raw":"<l n=\"11\">πρύμνης: τὴν δ᾽ ἄνεμός τε μέγας καὶ κῦμα θαλάσσης </l>","text":"πρύμνης: τὴν δ᾽ ἄνεμός τε μέγας καὶ κῦμα θαλάσσης","n":"11","elements":[]},{"raw":"<l n=\"12\">θῆκαν ὑποβρυχίην: οἳ δ᾽ ἐξαπίνης ἐφάνησαν </l>","text":"θῆκαν ὑποβρυχίην: οἳ δ᾽ ἐξαπίνης ἐφάνησαν","n":"12","elements":[]},{"raw":"<l n=\"13\">ξουθῇσι πτερύγεσσι δι᾽ αἰθέρος ἀίξαντες, </l>","text":"ξουθῇσι πτερύγεσσι δι᾽ αἰθέρος ἀίξαντες,","n":"13","elements":[]},{"raw":"<l n=\"14\">αὐτίκα δ᾽ ἀργαλέων ἀνέμων κατέπαυσαν ἀέλλας, </l>","text":"αὐτίκα δ᾽ ἀργαλέων ἀνέμων κατέπαυσαν ἀέλλας,","n":"14","elements":[]},{"raw":"<l n=\"15\">κύματα δ᾽ ἐστόρεσαν λευκῆς ἁλὸς ἐν πελάγεσσι, </l>","text":"κύματα δ᾽ ἐστόρεσαν λευκῆς ἁλὸς ἐν πελάγεσσι,","n":"15","elements":[]},{"raw":"<l n=\"16\">σήματα καλά, πόνου ἀπονόσφισιν: οἳ δὲ ἰδόντες </l>","text":"σήματα καλά, πόνου ἀπονόσφισιν: οἳ δὲ ἰδόντες","n":"16","elements":[]},{"raw":"<l n=\"17\">γήθησαν, παύσαντο δ᾽ ὀιζυροῖο πόνοιο. </l>","text":"γήθησαν, παύσαντο δ᾽ ὀιζυροῖο πόνοιο.","n":"17","elements":[]},{"raw":"<l n=\"18\"><milestone unit=\"Para\" ed=\"P\"/>χαίρετε, Τυνδαρίδαι, ταχέων ἐπιβήτορες ἵππων: </l>","text":"χαίρετε, Τυνδαρίδαι, ταχέων ἐπιβήτορες ἵππων:","n":"18","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"19\">αὐτὰρ ἐγὼν ὑμέων τε καὶ ἄλλης μνήσομ᾽ ἀοιδῆς.</l>","text":"αὐτὰρ ἐγὼν ὑμέων τε καὶ ἄλλης μνήσομ᾽ ἀοιδῆς.","n":"19","elements":[]}]