[{"raw":"<l n=\"1\"><milestone unit=\"Para\" ed=\"P\"/>ἀμφί μοι Ἑρμείαο φίλον γόνον ἔννεπε, Μοῦσα, </l>","text":"ἀμφί μοι Ἑρμείαο φίλον γόνον ἔννεπε, Μοῦσα,","n":"1","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"2\">αἰγιπόδην, δικέρωτα, φιλόκροτον, ὅστ᾽ ἀνὰ πίση </l>","text":"αἰγιπόδην, δικέρωτα, φιλόκροτον, ὅστ᾽ ἀνὰ πίση","n":"2","elements":[]},{"raw":"<l n=\"3\">δενδρήεντ᾽ ἄμυδις φοιτᾷ χορογηθέσι νύμφαις, </l>","text":"δενδρήεντ᾽ ἄμυδις φοιτᾷ χορογηθέσι νύμφαις,","n":"3","elements":[]},{"raw":"<l n=\"4\">αἵ τε κατ᾽ αἰγίλιπος πέτρης στείβουσι κάρηνα </l>","text":"αἵ τε κατ᾽ αἰγίλιπος πέτρης στείβουσι κάρηνα","n":"4","elements":[]},{"raw":"<l n=\"5\">Πᾶν᾽ ἀνακεκλόμεναι, νόμιον θεόν, ἀγλαέθειρον, </l>","text":"Πᾶν᾽ ἀνακεκλόμεναι, νόμιον θεόν, ἀγλαέθειρον,","n":"5","elements":[]},{"raw":"<l n=\"6\">αὐχμήενθ᾽, ὃς πάντα λόφον νιφόεντα λέλογχε </l>","text":"αὐχμήενθ᾽, ὃς πάντα λόφον νιφόεντα λέλογχε","n":"6","elements":[]},{"raw":"<l n=\"7\">καὶ κορυφὰς ὀρέων καὶ πετρήεντα κάρηνα. </l>","text":"καὶ κορυφὰς ὀρέων καὶ πετρήεντα κάρηνα.","n":"7","elements":[]},{"raw":"<l n=\"8\">φοιτᾷ δ᾽ ἔνθα καὶ ἔνθα διὰ ῥωπήια πυκνά, </l>","text":"φοιτᾷ δ᾽ ἔνθα καὶ ἔνθα διὰ ῥωπήια πυκνά,","n":"8","elements":[]},{"raw":"<l n=\"9\">ἄλλοτε μὲν ῥείθροισιν ἐφελκόμενος μαλακοῖσιν, </l>","text":"ἄλλοτε μὲν ῥείθροισιν ἐφελκόμενος μαλακοῖσιν,","n":"9","elements":[]},{"raw":"<l n=\"10\">ἄλλοτε δ᾽ αὖ πέτρῃσιν ἐν ἠλιβάτοισι διοιχνεῖ, </l>","text":"ἄλλοτε δ᾽ αὖ πέτρῃσιν ἐν ἠλιβάτοισι διοιχνεῖ,","n":"10","elements":[]},{"raw":"<l n=\"11\">ἀκροτάτην κορυφὴν μηλοσκόπον εἰσαναβαίνων. </l>","text":"ἀκροτάτην κορυφὴν μηλοσκόπον εἰσαναβαίνων.","n":"11","elements":[]},{"raw":"<l n=\"12\">πολλάκι δ᾽ ἀργινόεντα διέδραμεν οὔρεα μακρά, </l>","text":"πολλάκι δ᾽ ἀργινόεντα διέδραμεν οὔρεα μακρά,","n":"12","elements":[]},{"raw":"<l n=\"13\">πολλάκι δ᾽ ἐν κνημοῖσι διήλασε θῆρας ἐναίρων, </l>","text":"πολλάκι δ᾽ ἐν κνημοῖσι διήλασε θῆρας ἐναίρων,","n":"13","elements":[]},{"raw":"<l n=\"14\">ὀξέα δερκόμενος: τότε δ᾽ ἕσπερος ἔκλαγεν οἶον </l>","text":"ὀξέα δερκόμενος: τότε δ᾽ ἕσπερος ἔκλαγεν οἶον","n":"14","elements":[]},{"raw":"<l n=\"15\">ἄγρης ἐξανιών, δονάκων ὕπο μοῦσαν ἀθύρων </l>","text":"ἄγρης ἐξανιών, δονάκων ὕπο μοῦσαν ἀθύρων","n":"15","elements":[]},{"raw":"<l n=\"16\">νήδυμον: οὐκ ἂν τόν γε παραδράμοι ἐν μελέεσσιν </l>","text":"νήδυμον: οὐκ ἂν τόν γε παραδράμοι ἐν μελέεσσιν","n":"16","elements":[]},{"raw":"<l n=\"17\">ὄρνις, ἥτ᾽ ἔαρος πολυανθέος ἐν πετάλοισι </l>","text":"ὄρνις, ἥτ᾽ ἔαρος πολυανθέος ἐν πετάλοισι","n":"17","elements":[]},{"raw":"<l n=\"18\">θρῆνον ἐπιπροχέουσ᾽ ἀχέει μελίγηρυν ἀοιδήν. </l>","text":"θρῆνον ἐπιπροχέουσ᾽ ἀχέει μελίγηρυν ἀοιδήν.","n":"18","elements":[]},{"raw":"<l n=\"19\">σὺν δέ σφιν τότε Νύμφαι ὀρεστιάδες λιγύμολποι </l>","text":"σὺν δέ σφιν τότε Νύμφαι ὀρεστιάδες λιγύμολποι","n":"19","elements":[]},{"raw":"<l n=\"20\">φοιτῶσαι πύκα ποσσὶν ἐπὶ κρήνῃ μελανύδρῳ </l>","text":"φοιτῶσαι πύκα ποσσὶν ἐπὶ κρήνῃ μελανύδρῳ","n":"20","elements":[]},{"raw":"<l n=\"21\">μέλπονται: κορυφὴν δὲ περιστένει οὔρεος Ἠχώ: </l>","text":"μέλπονται: κορυφὴν δὲ περιστένει οὔρεος Ἠχώ:","n":"21","elements":[]},{"raw":"<l n=\"22\">δαίμων δ᾽ ἔνθα καὶ ἔνθα χορῶν, τοτὲ δ᾽ ἐς μέσον ἕρπων, </l>","text":"δαίμων δ᾽ ἔνθα καὶ ἔνθα χορῶν, τοτὲ δ᾽ ἐς μέσον ἕρπων,","n":"22","elements":[]},{"raw":"<l n=\"23\">πυκνὰ ποσὶν διέπει, λαῖφος δ᾽ ἐπὶ νῶτα δαφοινὸν </l>","text":"πυκνὰ ποσὶν διέπει, λαῖφος δ᾽ ἐπὶ νῶτα δαφοινὸν","n":"23","elements":[]},{"raw":"<l n=\"24\">λυγκὸς ἔχει, λιγυρῇσιν ἀγαλλόμενος φρένα μολπαῖς </l>","text":"λυγκὸς ἔχει, λιγυρῇσιν ἀγαλλόμενος φρένα μολπαῖς","n":"24","elements":[]},{"raw":"<l n=\"25\">ἐν μαλακῷ λειμῶνι, τόθι κρόκος ἠδ᾽ ὑάκινθος </l>","text":"ἐν μαλακῷ λειμῶνι, τόθι κρόκος ἠδ᾽ ὑάκινθος","n":"25","elements":[]},{"raw":"<l n=\"26\">εὐώδης θαλέθων καταμίσγεται ἄκριτα ποίῃ. </l>","text":"εὐώδης θαλέθων καταμίσγεται ἄκριτα ποίῃ.","n":"26","elements":[]},{"raw":"<l n=\"27\"><milestone unit=\"Para\" ed=\"P\"/>ὑμνεῦσιν δὲ θεοὺς μάκαρας καὶ μακρὸν Ὄλυμπον: </l>","text":"ὑμνεῦσιν δὲ θεοὺς μάκαρας καὶ μακρὸν Ὄλυμπον:","n":"27","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"28\">οἷόν θ᾽ Ἑρμείην ἐριούνιον ἔξοχον ἄλλων </l>","text":"οἷόν θ᾽ Ἑρμείην ἐριούνιον ἔξοχον ἄλλων","n":"28","elements":[]},{"raw":"<l n=\"29\">ἔννεπον, ὡς ὅ γ᾽ ἅπασι θεοῖς θοὸς ἄγγελός ἐστι, </l>","text":"ἔννεπον, ὡς ὅ γ᾽ ἅπασι θεοῖς θοὸς ἄγγελός ἐστι,","n":"29","elements":[]},{"raw":"<l n=\"30\">καί ῥ᾽ ὅ γ᾽ ἐς Ἀρκαδίην πολυπίδακα, μητέρα μήλων, </l>","text":"καί ῥ᾽ ὅ γ᾽ ἐς Ἀρκαδίην πολυπίδακα, μητέρα μήλων,","n":"30","elements":[]},{"raw":"<l n=\"31\">ἐξίκετ᾽, ἔνθα τέ οἱ τέμενος Κυλληνίου ἐστίν. </l>","text":"ἐξίκετ᾽, ἔνθα τέ οἱ τέμενος Κυλληνίου ἐστίν.","n":"31","elements":[]},{"raw":"<l n=\"32\">ἔνθ᾽ ὅ γε καὶ θεὸς ὢν ψαφαρότριχα μῆλ᾽ ἐνόμευεν </l>","text":"ἔνθ᾽ ὅ γε καὶ θεὸς ὢν ψαφαρότριχα μῆλ᾽ ἐνόμευεν","n":"32","elements":[]},{"raw":"<l n=\"33\">ἀνδρὶ πάρα θνητῷ θάλε γὰρ πόθος ὑγρὸς ἐπελθὼν </l>","text":"ἀνδρὶ πάρα θνητῷ θάλε γὰρ πόθος ὑγρὸς ἐπελθὼν","n":"33","elements":[]},{"raw":"<l n=\"34\">νύμφῃ ἐυπλοκάμῳ Δρύοπος φιλότητι μιγῆναι: </l>","text":"νύμφῃ ἐυπλοκάμῳ Δρύοπος φιλότητι μιγῆναι:","n":"34","elements":[]},{"raw":"<l n=\"35\">ἐκ δ᾽ ἐτέλεσσε γάμον θαλερόν. τέκε δ᾽ ἐν μεγάροισιν </l>","text":"ἐκ δ᾽ ἐτέλεσσε γάμον θαλερόν. τέκε δ᾽ ἐν μεγάροισιν","n":"35","elements":[]},{"raw":"<l n=\"36\">Ἑρμείῃ φίλον υἱόν, ἄφαρ τερατωπὸν ἰδέσθαι, </l>","text":"Ἑρμείῃ φίλον υἱόν, ἄφαρ τερατωπὸν ἰδέσθαι,","n":"36","elements":[]},{"raw":"<l n=\"37\">αἰγιπόδην, δικέρωτα, φιλόκροτον, ἡδυγέλωτα: </l>","text":"αἰγιπόδην, δικέρωτα, φιλόκροτον, ἡδυγέλωτα:","n":"37","elements":[]},{"raw":"<l n=\"38\">φεῦγε δ᾽ ἀναΐξασα, λίπεν δ᾽ ἄρα παῖδα τιθήνη </l>","text":"φεῦγε δ᾽ ἀναΐξασα, λίπεν δ᾽ ἄρα παῖδα τιθήνη","n":"38","elements":[]},{"raw":"<l n=\"39\">δεῖσε γάρ, ὡς ἴδεν ὄψιν ἀμείλιχον, ἠυγένειον. </l>","text":"δεῖσε γάρ, ὡς ἴδεν ὄψιν ἀμείλιχον, ἠυγένειον.","n":"39","elements":[]},{"raw":"<l n=\"40\">τὸν δ᾽ αἶψ᾽ Ἑρμείας ἐριούνιος εἰς χέρα θῆκε </l>","text":"τὸν δ᾽ αἶψ᾽ Ἑρμείας ἐριούνιος εἰς χέρα θῆκε","n":"40","elements":[]},{"raw":"<l n=\"41\">δεξάμενος, χαῖρεν δὲ νόῳ περιώσια δαίμων. </l>","text":"δεξάμενος, χαῖρεν δὲ νόῳ περιώσια δαίμων.","n":"41","elements":[]},{"raw":"<l n=\"42\">ῥίμφα δ᾽ ἐς ἀθανάτων ἕδρας κίε παῖδα καλύψας </l>","text":"ῥίμφα δ᾽ ἐς ἀθανάτων ἕδρας κίε παῖδα καλύψας","n":"42","elements":[]},{"raw":"<l n=\"43\">δέρμασιν ἐν πυκινοῖσιν ὀρεσκῴοιο λαγωοῦ </l>","text":"δέρμασιν ἐν πυκινοῖσιν ὀρεσκῴοιο λαγωοῦ","n":"43","elements":[]},{"raw":"<l n=\"44\">πὰρ δὲ Ζηνὶ κάθιζε καὶ ἄλλοις ἀθανάτοισι, </l>","text":"πὰρ δὲ Ζηνὶ κάθιζε καὶ ἄλλοις ἀθανάτοισι,","n":"44","elements":[]},{"raw":"<l n=\"45\">δεῖξε δὲ κοῦρον ἑόν: πάντες δ᾽ ἄρα θυμὸν ἔτερφθεν </l>","text":"δεῖξε δὲ κοῦρον ἑόν: πάντες δ᾽ ἄρα θυμὸν ἔτερφθεν","n":"45","elements":[]},{"raw":"<l n=\"46\">ἀθάνατοι, περίαλλα δ᾽ ὁ Βάκχειος Διόνυσος: </l>","text":"ἀθάνατοι, περίαλλα δ᾽ ὁ Βάκχειος Διόνυσος:","n":"46","elements":[]},{"raw":"<l n=\"47\">Πᾶνα δέ μιν καλέεσκον, ὅτι φρένα πᾶσιν ἔτερψε. </l>","text":"Πᾶνα δέ μιν καλέεσκον, ὅτι φρένα πᾶσιν ἔτερψε.","n":"47","elements":[]},{"raw":"<l n=\"48\"><milestone unit=\"Para\" ed=\"P\"/>καὶ σὺ μὲν οὕτω χαῖρε, ἄναξ, ἵλαμαι δέ σ᾽ ἀοιδῇ </l>","text":"καὶ σὺ μὲν οὕτω χαῖρε, ἄναξ, ἵλαμαι δέ σ᾽ ἀοιδῇ","n":"48","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"49\">αὐτὰρ ἐγὼ καὶ σεῖο καὶ ἄλλης μνήσομ᾽ ἀοιδῆς.</l>","text":"αὐτὰρ ἐγὼ καὶ σεῖο καὶ ἄλλης μνήσομ᾽ ἀοιδῆς.","n":"49","elements":[]}]