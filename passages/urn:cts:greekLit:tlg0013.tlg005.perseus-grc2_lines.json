[{"raw":"<l n=\"1\"><milestone unit=\"Para\" ed=\"P\"/>μοῦσά μοι ἔννεπε ἔργα πολυχρύσου Ἀφροδίτης, </l>","text":"μοῦσά μοι ἔννεπε ἔργα πολυχρύσου Ἀφροδίτης,","n":"1","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"2\">Κύπριδος, ἥτε θεοῖσιν ἐπὶ γλυκὺν ἵμερον ὦρσε </l>","text":"Κύπριδος, ἥτε θεοῖσιν ἐπὶ γλυκὺν ἵμερον ὦρσε","n":"2","elements":[]},{"raw":"<l n=\"3\">καί τʼ ἐδαμάσσατο φῦλα καταθνητῶν ἀνθρώπων </l>","text":"καί τʼ ἐδαμάσσατο φῦλα καταθνητῶν ἀνθρώπων","n":"3","elements":[]},{"raw":"<l n=\"4\">οἰωνούς τε διιπετέας καὶ θηρία πάντα, </l>","text":"οἰωνούς τε διιπετέας καὶ θηρία πάντα,","n":"4","elements":[]},{"raw":"<l n=\"5\"> ἠμὲν ὅσʼ ἤπειρος πολλὰ τρέφει ἠδʼ ὅσα πόντος· </l>","text":"ἠμὲν ὅσʼ ἤπειρος πολλὰ τρέφει ἠδʼ ὅσα πόντος·","n":"5","elements":[]},{"raw":"<l n=\"6\">πᾶσιν δʼ ἔργα μέμηλεν ἐυστεφάνου Κυθερείης. </l>","text":"πᾶσιν δʼ ἔργα μέμηλεν ἐυστεφάνου Κυθερείης.","n":"6","elements":[]},{"raw":"<l n=\"7\"><milestone unit=\"Para\" ed=\"P\"/>τρισσὰς δʼ οὐ δύναται πεπιθεῖν φρένας οὐδʼ ἀπατῆσαι· </l>","text":"τρισσὰς δʼ οὐ δύναται πεπιθεῖν φρένας οὐδʼ ἀπατῆσαι·","n":"7","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"8\">κούρην τʼ αἰγιόχοιο Διός, γλαυκῶπιν Ἀθήνην· </l>","text":"κούρην τʼ αἰγιόχοιο Διός, γλαυκῶπιν Ἀθήνην·","n":"8","elements":[]},{"raw":"<l n=\"9\">οὐ γὰρ οἱ εὔαδεν ἔργα πολυχρύσου Ἀφροδίτης, </l>","text":"οὐ γὰρ οἱ εὔαδεν ἔργα πολυχρύσου Ἀφροδίτης,","n":"9","elements":[]},{"raw":"<l n=\"10\">ἀλλʼ ἄρα οἱ πόλεμοί τε ἅδον καὶ ἔργον Ἄρηος </l>","text":"ἀλλʼ ἄρα οἱ πόλεμοί τε ἅδον καὶ ἔργον Ἄρηος","n":"10","elements":[]},{"raw":"<l n=\"11\">ὑσμῖναί τε μάχαι τε καὶ ἀγλαὰ ἔργʼ ἀλεγύνειν. </l>","text":"ὑσμῖναί τε μάχαι τε καὶ ἀγλαὰ ἔργʼ ἀλεγύνειν.","n":"11","elements":[]},{"raw":"<l n=\"12\">πρώτη τέκτονας ἄνδρας ἐπιχθονίους ἐδίδαξε </l>","text":"πρώτη τέκτονας ἄνδρας ἐπιχθονίους ἐδίδαξε","n":"12","elements":[]},{"raw":"<l n=\"13\">ποιῆσαι σατίνας τε καὶ ἅρματα ποικίλα χαλκῷ. </l>","text":"ποιῆσαι σατίνας τε καὶ ἅρματα ποικίλα χαλκῷ.","n":"13","elements":[]},{"raw":"<l n=\"14\">ἣ δέ τε παρθενικὰς ἁπαλόχροας ἐν μεγάροισιν </l>","text":"ἣ δέ τε παρθενικὰς ἁπαλόχροας ἐν μεγάροισιν","n":"14","elements":[]},{"raw":"<l n=\"15\">ἀγλαὰ ἔργʼ ἐδίδαξεν ἐπὶ φρεσὶ θεῖσα ἑκάστῃ. </l>","text":"ἀγλαὰ ἔργʼ ἐδίδαξεν ἐπὶ φρεσὶ θεῖσα ἑκάστῃ.","n":"15","elements":[]},{"raw":"<l n=\"16\">οὐδέ ποτʼ Ἀρτέμιδα χρυσηλάκατον, κελαδεινὴν </l>","text":"οὐδέ ποτʼ Ἀρτέμιδα χρυσηλάκατον, κελαδεινὴν","n":"16","elements":[]},{"raw":"<l n=\"17\">δάμναται ἐν φιλότητι φιλομμειδὴς Ἀφροδίτη. </l>","text":"δάμναται ἐν φιλότητι φιλομμειδὴς Ἀφροδίτη.","n":"17","elements":[]},{"raw":"<l n=\"18\">καὶ γὰρ τῇ ἅδε τόξα καὶ οὔρεσι θῆρας ἐναίρειν, </l>","text":"καὶ γὰρ τῇ ἅδε τόξα καὶ οὔρεσι θῆρας ἐναίρειν,","n":"18","elements":[]},{"raw":"<l n=\"19\">φόρμιγγές τε χοροί τε διαπρύσιοί τʼ ὀλολυγαὶ </l>","text":"φόρμιγγές τε χοροί τε διαπρύσιοί τʼ ὀλολυγαὶ","n":"19","elements":[]},{"raw":"<l n=\"20\">ἄλσεά τε σκιόεντα δικαίων τε πτόλις ἀνδρῶν. </l>","text":"ἄλσεά τε σκιόεντα δικαίων τε πτόλις ἀνδρῶν.","n":"20","elements":[]},{"raw":"<l n=\"21\">οὐδὲ μὲν αἰδοίῃ κούρῃ ἅδε ἔργʼ Ἀφροδίτης, </l>","text":"οὐδὲ μὲν αἰδοίῃ κούρῃ ἅδε ἔργʼ Ἀφροδίτης,","n":"21","elements":[]},{"raw":"<l n=\"22\">Ἱστίῃ, ἣν πρώτην τέκετο Κρόνος ἀγκυλομήτης, </l>","text":"Ἱστίῃ, ἣν πρώτην τέκετο Κρόνος ἀγκυλομήτης,","n":"22","elements":[]},{"raw":"<l n=\"23\">αὖτις δʼ ὁπλοτάτην, βουλῇ Διὸς αἰγιόχοιο, </l>","text":"αὖτις δʼ ὁπλοτάτην, βουλῇ Διὸς αἰγιόχοιο,","n":"23","elements":[]},{"raw":"<l n=\"24\">πότνιαν, ἣν ἐμνῶντο Ποσειδάων καὶ Ἀπόλλων· </l>","text":"πότνιαν, ἣν ἐμνῶντο Ποσειδάων καὶ Ἀπόλλων·","n":"24","elements":[]},{"raw":"<l n=\"25\">ἣ δὲ μαλʼ οὐκ ἔθελεν, ἀλλὰ στερεῶς ἀπέειπεν· </l>","text":"ἣ δὲ μαλʼ οὐκ ἔθελεν, ἀλλὰ στερεῶς ἀπέειπεν·","n":"25","elements":[]},{"raw":"<l n=\"26\">ὤμοσε δὲ μέγαν ὅρκον, ὃ δὴ τετελεσμένος ἐστίν, </l>","text":"ὤμοσε δὲ μέγαν ὅρκον, ὃ δὴ τετελεσμένος ἐστίν,","n":"26","elements":[]},{"raw":"<l n=\"27\">ἁψαμένη κεφαλῆς πατρὸς Διὸς αἰγιόχοιο, </l>","text":"ἁψαμένη κεφαλῆς πατρὸς Διὸς αἰγιόχοιο,","n":"27","elements":[]},{"raw":"<l n=\"28\">παρθένος ἔσσεσθαι πάντʼ ἤματα, δῖα θεάων. </l>","text":"παρθένος ἔσσεσθαι πάντʼ ἤματα, δῖα θεάων.","n":"28","elements":[]},{"raw":"<l n=\"29\">τῇ δὲ πατὴρ Ζεὺς δῶκε καλὸν γέρας ἀντὶ γάμοιο </l>","text":"τῇ δὲ πατὴρ Ζεὺς δῶκε καλὸν γέρας ἀντὶ γάμοιο","n":"29","elements":[]},{"raw":"<l n=\"30\">καὶ τε μέσῳ οἴκῳ κατʼ ἄρʼ ἕζετο πῖαρ ἑλοῦσα. </l>","text":"καὶ τε μέσῳ οἴκῳ κατʼ ἄρʼ ἕζετο πῖαρ ἑλοῦσα.","n":"30","elements":[]},{"raw":"<l n=\"31\">πᾶσιν δʼ ἐν νηοῖσι θεῶν τιμάοχός ἐστι </l>","text":"πᾶσιν δʼ ἐν νηοῖσι θεῶν τιμάοχός ἐστι","n":"31","elements":[]},{"raw":"<l n=\"32\">καὶ παρὰ πᾶσι βροτοῖσι θεῶν πρέσβειρα τέτυκται. <milestone unit=\"card\" n=\"33\" ed=\"P\"/>\n    </l>","text":"καὶ παρὰ πᾶσι βροτοῖσι θεῶν πρέσβειρα τέτυκται.","n":"32","elements":[{"attributes":{"ed":"P","n":"33","unit":"card"},"name":"milestone","start_offset":47,"end_offset":47}]},{"raw":"<l n=\"33\"><milestone unit=\"Para\" ed=\"P\"/>τάων οὐ δύναται πεπιθεῖν φρένας οὐδʼ ἀπατῆσαι· </l>","text":"τάων οὐ δύναται πεπιθεῖν φρένας οὐδʼ ἀπατῆσαι·","n":"33","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"34\">τῶν δʼ ἄλλων οὔ πέρ τι πεφυγμένον ἔστʼ Ἀφροδίτην </l>","text":"τῶν δʼ ἄλλων οὔ πέρ τι πεφυγμένον ἔστʼ Ἀφροδίτην","n":"34","elements":[]},{"raw":"<l n=\"35\">οὔτε θεῶν μακάρων οὔτε θνητῶν ἀνθρώπων. </l>","text":"οὔτε θεῶν μακάρων οὔτε θνητῶν ἀνθρώπων.","n":"35","elements":[]},{"raw":"<l n=\"36\">καί τε παρὲκ Ζηνὸς νόον ἤγαγε τερπικεραύνου, </l>","text":"καί τε παρὲκ Ζηνὸς νόον ἤγαγε τερπικεραύνου,","n":"36","elements":[]},{"raw":"<l n=\"37\">ὅστε μέγιστός τʼ ἐστὶ μεγίστης τʼ ἔμμορε τιμῆς. </l>","text":"ὅστε μέγιστός τʼ ἐστὶ μεγίστης τʼ ἔμμορε τιμῆς.","n":"37","elements":[]},{"raw":"<l n=\"38\">καί τε τοῦ, εὖτʼ ἐθέλοι, πυκινὰς φρένας ἐξαπαφοῦσα </l>","text":"καί τε τοῦ, εὖτʼ ἐθέλοι, πυκινὰς φρένας ἐξαπαφοῦσα","n":"38","elements":[]},{"raw":"<l n=\"39\">ῥηιδίως συνέμιξε καταθνητῇσι γυναιξίν, </l>","text":"ῥηιδίως συνέμιξε καταθνητῇσι γυναιξίν,","n":"39","elements":[]},{"raw":"<l n=\"40\">Ἥρης ἐκλελαθοῦσα, κασιγνήτης ἀλόχου τε, </l>","text":"Ἥρης ἐκλελαθοῦσα, κασιγνήτης ἀλόχου τε,","n":"40","elements":[]},{"raw":"<l n=\"41\">ἣ μέγα εἶδος ἀρίστη ἐν ἀθανάτῃσι θεῇσι. </l>","text":"ἣ μέγα εἶδος ἀρίστη ἐν ἀθανάτῃσι θεῇσι.","n":"41","elements":[]},{"raw":"<l n=\"42\">κυδίστην δʼ ἄρα μιν τέκετο Κρόνος ἀγκυλομήτης </l>","text":"κυδίστην δʼ ἄρα μιν τέκετο Κρόνος ἀγκυλομήτης","n":"42","elements":[]},{"raw":"<l n=\"43\">μήτηρ τε Ῥείη· Ζεὺς δʼ ἄφθιτα μήδεα εἰδὼς </l>","text":"μήτηρ τε Ῥείη· Ζεὺς δʼ ἄφθιτα μήδεα εἰδὼς","n":"43","elements":[]},{"raw":"<l n=\"44\">αἰδοίην ἄλοχον ποιήσατο κέδνʼ εἰδυῖαν. </l>","text":"αἰδοίην ἄλοχον ποιήσατο κέδνʼ εἰδυῖαν.","n":"44","elements":[]},{"raw":"<l n=\"45\"><milestone unit=\"Para\" ed=\"P\"/>τῇ δὲ καὶ αὐτῇ Ζεὺς γλυκὺν ἵμερον ἔμβαλε θυμῷ </l>","text":"τῇ δὲ καὶ αὐτῇ Ζεὺς γλυκὺν ἵμερον ἔμβαλε θυμῷ","n":"45","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"46\">ἀνδρὶ καταθνητῷ μιχθήμεναι, ὄφρα τάχιστα </l>","text":"ἀνδρὶ καταθνητῷ μιχθήμεναι, ὄφρα τάχιστα","n":"46","elements":[]},{"raw":"<l n=\"47\">μηδʼ αὐτὴ βροτέης εὐνῆς ἀποεργμένη εἴη, </l>","text":"μηδʼ αὐτὴ βροτέης εὐνῆς ἀποεργμένη εἴη,","n":"47","elements":[]},{"raw":"<l n=\"48\">καί ποτʼ ἐπευξαμένη εἴπῃ μετὰ πᾶσι θεοῖσιν </l>","text":"καί ποτʼ ἐπευξαμένη εἴπῃ μετὰ πᾶσι θεοῖσιν","n":"48","elements":[]},{"raw":"<l n=\"49\">ἡδὺ γελοιήσασα, φιλομμειδὴς Ἀφροδίτη, </l>","text":"ἡδὺ γελοιήσασα, φιλομμειδὴς Ἀφροδίτη,","n":"49","elements":[]},{"raw":"<l n=\"50\">ὤς ῥα θεοὺς συνέμιξε καταθνητῇσι γυναιξί, </l>","text":"ὤς ῥα θεοὺς συνέμιξε καταθνητῇσι γυναιξί,","n":"50","elements":[]},{"raw":"<l n=\"51\">καί τε καταθνητοὺς υἱεῖς τέκον ἀθανάτοισιν, </l>","text":"καί τε καταθνητοὺς υἱεῖς τέκον ἀθανάτοισιν,","n":"51","elements":[]},{"raw":"<l n=\"52\">ὥς τε θεὰς ἀνέμιξε καταθνητοῖς ἀνθρώποις. </l>","text":"ὥς τε θεὰς ἀνέμιξε καταθνητοῖς ἀνθρώποις.","n":"52","elements":[]},{"raw":"<l n=\"53\"><milestone unit=\"Para\" ed=\"P\"/>Ἀγχίσεω δʼ ἄρα οἱ γλυκὺν ἵμερον ἔμβαλε θυμῷ, </l>","text":"Ἀγχίσεω δʼ ἄρα οἱ γλυκὺν ἵμερον ἔμβαλε θυμῷ,","n":"53","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"54\">ὃς τότʼ ἐν ἀκροπόλοις ὄρεσιν πολυπιδάκου Ἴδης </l>","text":"ὃς τότʼ ἐν ἀκροπόλοις ὄρεσιν πολυπιδάκου Ἴδης","n":"54","elements":[]},{"raw":"<l n=\"55\">βουκολέεσκεν βοῦς δέμας ἀθανάτοισιν ἐοικώς. </l>","text":"βουκολέεσκεν βοῦς δέμας ἀθανάτοισιν ἐοικώς.","n":"55","elements":[]},{"raw":"<l n=\"56\">τὸν δὴ ἔπειτα ἰδοῦσα φιλομμειδὴς Ἀφροδίτη </l>","text":"τὸν δὴ ἔπειτα ἰδοῦσα φιλομμειδὴς Ἀφροδίτη","n":"56","elements":[]},{"raw":"<l n=\"57\">ἠράσατʼ, ἔκπαγλος δὲ κατὰ φρένας ἵμερος εἷλεν. </l>","text":"ἠράσατʼ, ἔκπαγλος δὲ κατὰ φρένας ἵμερος εἷλεν.","n":"57","elements":[]},{"raw":"<l n=\"58\">ἐς Κύπρον δʼ ἐλθοῦσα θυώδεα νηὸν ἔδυνεν, </l>","text":"ἐς Κύπρον δʼ ἐλθοῦσα θυώδεα νηὸν ἔδυνεν,","n":"58","elements":[]},{"raw":"<l n=\"59\">ἐς Πάφον· ἔνθα δέ οἱ τέμενος βωμός τε θυώδης. </l>","text":"ἐς Πάφον· ἔνθα δέ οἱ τέμενος βωμός τε θυώδης.","n":"59","elements":[]},{"raw":"<l n=\"60\">ἐνθʼ ἥ γʼ εἰσελθοῦσα θύρας ἐπέθηκε φαεινάς· </l>","text":"ἐνθʼ ἥ γʼ εἰσελθοῦσα θύρας ἐπέθηκε φαεινάς·","n":"60","elements":[]},{"raw":"<l n=\"61\">ἔνθα δέ μιν Χάριτες λοῦσαν καὶ χρῖσαν ἐλαίῳ </l>","text":"ἔνθα δέ μιν Χάριτες λοῦσαν καὶ χρῖσαν ἐλαίῳ","n":"61","elements":[]},{"raw":"<l n=\"62\">ἀμβρότῳ, οἷα θεοὺς ἐπενήνοθεν αἰὲν ἐόντας, </l>","text":"ἀμβρότῳ, οἷα θεοὺς ἐπενήνοθεν αἰὲν ἐόντας,","n":"62","elements":[]},{"raw":"<l n=\"63\">ἀμβροσίῳ ἑδανῷ, τό ῥά οἱ τεθυωμένον ἦεν. </l>","text":"ἀμβροσίῳ ἑδανῷ, τό ῥά οἱ τεθυωμένον ἦεν.","n":"63","elements":[]},{"raw":"<l n=\"64\">ἑσσαμένη δʼ εὖ πάντα περὶ χροῒ εἵματα καλὰ </l>","text":"ἑσσαμένη δʼ εὖ πάντα περὶ χροῒ εἵματα καλὰ","n":"64","elements":[]},{"raw":"<l n=\"65\">χρυσῷ κοσμηθεῖσα φιλομμειδὴς Ἀφροδίτη </l>","text":"χρυσῷ κοσμηθεῖσα φιλομμειδὴς Ἀφροδίτη","n":"65","elements":[]},{"raw":"<l n=\"66\">σεύατʼ ἐπὶ Τροίης προλιποῦσʼ εὐώδεα Κύπρον, </l>","text":"σεύατʼ ἐπὶ Τροίης προλιποῦσʼ εὐώδεα Κύπρον,","n":"66","elements":[]},{"raw":"<l n=\"67\">ὕψι μετὰ νέφεσιν ῥίμφα πρήσσουσα κέλευθον. </l>","text":"ὕψι μετὰ νέφεσιν ῥίμφα πρήσσουσα κέλευθον.","n":"67","elements":[]},{"raw":"<l n=\"68\">Ἴδην δʼ ἵκανεν πολυπίδακα, μητέρα θηρῶν, </l>","text":"Ἴδην δʼ ἵκανεν πολυπίδακα, μητέρα θηρῶν,","n":"68","elements":[]},{"raw":"<l n=\"69\">βῆ δʼ ἰθὺς σταθμοῖο διʼ οὔρεος· οἳ δὲ μετʼ αὐτὴν </l>","text":"βῆ δʼ ἰθὺς σταθμοῖο διʼ οὔρεος· οἳ δὲ μετʼ αὐτὴν","n":"69","elements":[]},{"raw":"<l n=\"70\">σαίνοντες πολιοί τε λύκοι χαροποί τε λέοντες, </l>","text":"σαίνοντες πολιοί τε λύκοι χαροποί τε λέοντες,","n":"70","elements":[]},{"raw":"<l n=\"71\">ἄρκτοι παρδάλιές τε θοαὶ προκάδων ἀκόρητοι </l>","text":"ἄρκτοι παρδάλιές τε θοαὶ προκάδων ἀκόρητοι","n":"71","elements":[]},{"raw":"<l n=\"72\">ἤισαν· ἣ δʼ ὁρόωσα μετὰ φρεσὶ τέρπετο θυμὸν </l>","text":"ἤισαν· ἣ δʼ ὁρόωσα μετὰ φρεσὶ τέρπετο θυμὸν","n":"72","elements":[]},{"raw":"<l n=\"73\">καὶ τοῖς ἐν στήθεσσι βάλʼ ἵμερον· οἳ δʼ ἅμα πάντες </l>","text":"καὶ τοῖς ἐν στήθεσσι βάλʼ ἵμερον· οἳ δʼ ἅμα πάντες","n":"73","elements":[]},{"raw":"<l n=\"74\">σύνδυο κοιμήσαντο κατὰ σκιόεντας ἐναύλους· <milestone unit=\"card\" n=\"75\" ed=\"P\"/>\n    </l>","text":"σύνδυο κοιμήσαντο κατὰ σκιόεντας ἐναύλους·","n":"74","elements":[{"attributes":{"ed":"P","n":"75","unit":"card"},"name":"milestone","start_offset":42,"end_offset":42}]},{"raw":"<l n=\"75\">αὐτὴ δʼ ἐς κλισίας εὐποιήτους ἀφίκανε· </l>","text":"αὐτὴ δʼ ἐς κλισίας εὐποιήτους ἀφίκανε·","n":"75","elements":[]},{"raw":"<l n=\"76\">τὸν δʼ εὗρε σταθμοῖσι λελειμμένον οἶον ἀπʼ ἄλλων </l>","text":"τὸν δʼ εὗρε σταθμοῖσι λελειμμένον οἶον ἀπʼ ἄλλων","n":"76","elements":[]},{"raw":"<l n=\"77\">Ἀγχίσην ἥρωα, θεῶν ἄπο κάλλος ἔχοντα. </l>","text":"Ἀγχίσην ἥρωα, θεῶν ἄπο κάλλος ἔχοντα.","n":"77","elements":[]},{"raw":"<l n=\"78\">οἳ δʼ ἅμα βουσὶν ἕποντο νομοὺς κατὰ ποιήεντας </l>","text":"οἳ δʼ ἅμα βουσὶν ἕποντο νομοὺς κατὰ ποιήεντας","n":"78","elements":[]},{"raw":"<l n=\"79\">πάντες· ὃ δὲ σταθμοῖσι λελειμμένος οἶος ἀπʼ ἄλλων </l>","text":"πάντες· ὃ δὲ σταθμοῖσι λελειμμένος οἶος ἀπʼ ἄλλων","n":"79","elements":[]},{"raw":"<l n=\"80\">πωλεῖτʼ ἔνθα καὶ ἔνθα διαπρύσιον κιθαρίζων. </l>","text":"πωλεῖτʼ ἔνθα καὶ ἔνθα διαπρύσιον κιθαρίζων.","n":"80","elements":[]},{"raw":"<l n=\"81\">στῆ δʼ αὐτοῦ προπάροιθε Διὸς θυγάτηρ Ἀφροδίτη </l>","text":"στῆ δʼ αὐτοῦ προπάροιθε Διὸς θυγάτηρ Ἀφροδίτη","n":"81","elements":[]},{"raw":"<l n=\"82\">παρθένῳ ἀδμήτῃ μέγεθος καὶ εἶδος ὁμοίη, </l>","text":"παρθένῳ ἀδμήτῃ μέγεθος καὶ εἶδος ὁμοίη,","n":"82","elements":[]},{"raw":"<l n=\"83\">μή μιν ταρβήσειεν ἐν ὀφθαλμοῖσι νοήσας. </l>","text":"μή μιν ταρβήσειεν ἐν ὀφθαλμοῖσι νοήσας.","n":"83","elements":[]},{"raw":"<l n=\"84\">Ἀγχίσης δʼ ὁρόων ἐφράζετο θαύμαινέν τε </l>","text":"Ἀγχίσης δʼ ὁρόων ἐφράζετο θαύμαινέν τε","n":"84","elements":[]},{"raw":"<l n=\"85\">εἶδός τε μέγεθός τε καὶ εἵματα σιγαλόεντα. </l>","text":"εἶδός τε μέγεθός τε καὶ εἵματα σιγαλόεντα.","n":"85","elements":[]},{"raw":"<l n=\"86\">πέπλόν μὲν γὰρ ἕεστο φαεινότερον πυρὸς αὐγῆς, </l>","text":"πέπλόν μὲν γὰρ ἕεστο φαεινότερον πυρὸς αὐγῆς,","n":"86","elements":[]},{"raw":"<l n=\"89\">καλόν, χρύσειον, παμποίκιλον· ὡς δὲ σελήνη </l>","text":"καλόν, χρύσειον, παμποίκιλον· ὡς δὲ σελήνη","n":"89","elements":[]},{"raw":"<l n=\"90\">στήθεσιν ἀμφʼ ἁπαλοῖσιν ἐλάμπετο, θαῦμα ἰδέσθαι· </l>","text":"στήθεσιν ἀμφʼ ἁπαλοῖσιν ἐλάμπετο, θαῦμα ἰδέσθαι·","n":"90","elements":[]},{"raw":"<l n=\"87\">εἶχε δʼ ἐπιγναμπτὰς ἕλικας κάλυκάς τε φαεινάς· </l>","text":"εἶχε δʼ ἐπιγναμπτὰς ἕλικας κάλυκάς τε φαεινάς·","n":"87","elements":[]},{"raw":"<l n=\"88\">ὅρμοι δʼ ἀμφʼ ἁπαλῇ δειρῇ περικαλλέες ἦσαν. </l>","text":"ὅρμοι δʼ ἀμφʼ ἁπαλῇ δειρῇ περικαλλέες ἦσαν.","n":"88","elements":[]},{"raw":"<l n=\"91\"><milestone unit=\"Para\" ed=\"P\"/>Ἀγχίσην δʼ ἔρος εἷλεν, ἔπος δέ μιν ἀντίον ηὔδα· </l>","text":"Ἀγχίσην δʼ ἔρος εἷλεν, ἔπος δέ μιν ἀντίον ηὔδα·","n":"91","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"92\">χαῖρε, ἄνασσʼ, ἥ τις μακάρων τάδε δώμαθʼ ἱκάνεις, </l>","text":"χαῖρε, ἄνασσʼ, ἥ τις μακάρων τάδε δώμαθʼ ἱκάνεις,","n":"92","elements":[]},{"raw":"<l n=\"93\">Ἄρτεμις ἢ Λητὼ ἠὲ χρυσέη Ἀφροδίτη </l>","text":"Ἄρτεμις ἢ Λητὼ ἠὲ χρυσέη Ἀφροδίτη","n":"93","elements":[]},{"raw":"<l n=\"94\">ἢ Θέμις ἠυγενὴς ἠὲ γλαυκῶπις Ἀθήνη, </l>","text":"ἢ Θέμις ἠυγενὴς ἠὲ γλαυκῶπις Ἀθήνη,","n":"94","elements":[]},{"raw":"<l n=\"95\">ἤ πού τις Χαρίτων δεῦρʼ ἤλυθες, αἵτε θεοῖσι </l>","text":"ἤ πού τις Χαρίτων δεῦρʼ ἤλυθες, αἵτε θεοῖσι","n":"95","elements":[]},{"raw":"<l n=\"96\">πᾶσιν ἑταιρίζουσι καὶ ἀθάνατοι καλέονται, </l>","text":"πᾶσιν ἑταιρίζουσι καὶ ἀθάνατοι καλέονται,","n":"96","elements":[]},{"raw":"<l n=\"97\">ἤ τις Νυμφάων, αἵτʼ ἄλσεα καλὰ νέμονται </l>","text":"ἤ τις Νυμφάων, αἵτʼ ἄλσεα καλὰ νέμονται","n":"97","elements":[]},{"raw":"<l n=\"98\">ἢ Νυμφῶν, αἳ καλὸν ὄρος τόδε ναιετάουσι </l>","text":"ἢ Νυμφῶν, αἳ καλὸν ὄρος τόδε ναιετάουσι","n":"98","elements":[]},{"raw":"<l n=\"99\">καὶ πηγὰς ποταμῶν, καὶ πίσεα ποιήεντα. </l>","text":"καὶ πηγὰς ποταμῶν, καὶ πίσεα ποιήεντα.","n":"99","elements":[]},{"raw":"<l n=\"100\">σοὶ δʼ ἐγὼ ἐν σκοπιῇ, περιφαινομένῳ ἐνὶ χώρῳ, </l>","text":"σοὶ δʼ ἐγὼ ἐν σκοπιῇ, περιφαινομένῳ ἐνὶ χώρῳ,","n":"100","elements":[]},{"raw":"<l n=\"101\">βωμὸν ποιήσω, ῥέξω δέ τοι ἱερὰ καλὰ </l>","text":"βωμὸν ποιήσω, ῥέξω δέ τοι ἱερὰ καλὰ","n":"101","elements":[]},{"raw":"<l n=\"102\">ὥρῃσιν πάσῃσι. σὺ δʼ εὔφρονα θυμὸν ἔχουσα </l>","text":"ὥρῃσιν πάσῃσι. σὺ δʼ εὔφρονα θυμὸν ἔχουσα","n":"102","elements":[]},{"raw":"<l n=\"103\">δός με μετὰ Τρώεσσιν ἀριπρεπέʼ ἔμμεναι ἄνδρα, </l>","text":"δός με μετὰ Τρώεσσιν ἀριπρεπέʼ ἔμμεναι ἄνδρα,","n":"103","elements":[]},{"raw":"<l n=\"104\">ποίει δʼ ἐξοπίσω θαλερὸν γόνον, αὐτὰρ ἔμʼ αὐτὸν </l>","text":"ποίει δʼ ἐξοπίσω θαλερὸν γόνον, αὐτὰρ ἔμʼ αὐτὸν","n":"104","elements":[]},{"raw":"<l n=\"105\">δηρὸν ἐὺ ζώειν καὶ ὁρᾶν φάος ἠελίοιο, </l>","text":"δηρὸν ἐὺ ζώειν καὶ ὁρᾶν φάος ἠελίοιο,","n":"105","elements":[]},{"raw":"<l n=\"106\">ὄλβιον ἐν λαοῖς, καὶ γήραος οὐδὸν ἱκέσθαι.</l>","text":"ὄλβιον ἐν λαοῖς, καὶ γήραος οὐδὸν ἱκέσθαι.","n":"106","elements":[]},{"raw":"<l n=\"107\"><milestone unit=\"Para\" ed=\"P\"/>τὸν δʼ ἠμείβετʼ ἔπειτα Διὸς θυγάτηρ Ἀφροδίτη· </l>","text":"τὸν δʼ ἠμείβετʼ ἔπειτα Διὸς θυγάτηρ Ἀφροδίτη·","n":"107","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"108\">Ἀγχίση, κύδιστε χαμαιγενέων ἀνθρώπων, </l>","text":"Ἀγχίση, κύδιστε χαμαιγενέων ἀνθρώπων,","n":"108","elements":[]},{"raw":"<l n=\"109\">οὔ τίς τοι θεός εἰμι· τί μʼ ἀθανάτῃσιν ἐίσκεις; </l>","text":"οὔ τίς τοι θεός εἰμι· τί μʼ ἀθανάτῃσιν ἐίσκεις;","n":"109","elements":[]},{"raw":"<l n=\"110\">ἀλλὰ καταθνητή τε, γυνὴ δέ με γείνατο μήτηρ. </l>","text":"ἀλλὰ καταθνητή τε, γυνὴ δέ με γείνατο μήτηρ.","n":"110","elements":[]},{"raw":"<l n=\"111\">Ὀτρεὺς δʼ ἐστὶ πατὴρ ὀνομακλυτός, εἴ που ἀκούεις, </l>","text":"Ὀτρεὺς δʼ ἐστὶ πατὴρ ὀνομακλυτός, εἴ που ἀκούεις,","n":"111","elements":[]},{"raw":"<l n=\"112\">ὃς πάσης Φρυγίης εὐτειχήτοιο ἀνάσσει. </l>","text":"ὃς πάσης Φρυγίης εὐτειχήτοιο ἀνάσσει.","n":"112","elements":[]},{"raw":"<l n=\"113\">γλῶσσαν δʼ ὑμετέρην τε καὶ ἡμετέρην σάφα οἶδα. </l>","text":"γλῶσσαν δʼ ὑμετέρην τε καὶ ἡμετέρην σάφα οἶδα.","n":"113","elements":[]},{"raw":"<l n=\"114\">Τρῳὰς γὰρ μεγάρῳ με τροφὸς τρέφεν· ἣ δὲ διαπρὸ </l>","text":"Τρῳὰς γὰρ μεγάρῳ με τροφὸς τρέφεν· ἣ δὲ διαπρὸ","n":"114","elements":[]},{"raw":"<l n=\"115\">σμικρὴν παῖδʼ ἀτίταλλε, φίλης παρὰ μητρὸς ἑλοῦσα. </l>","text":"σμικρὴν παῖδʼ ἀτίταλλε, φίλης παρὰ μητρὸς ἑλοῦσα.","n":"115","elements":[]},{"raw":"<l n=\"116\">ὣς δή τοι γλῶσσάν γε καὶ ὑμετέρην εὖ οἶδα. </l>","text":"ὣς δή τοι γλῶσσάν γε καὶ ὑμετέρην εὖ οἶδα.","n":"116","elements":[]},{"raw":"<l n=\"117\">νῦν δέ μʼ ἀνήρπαξε χρυσόρραπις Ἀργειφόντης </l>","text":"νῦν δέ μʼ ἀνήρπαξε χρυσόρραπις Ἀργειφόντης","n":"117","elements":[]},{"raw":"<l n=\"118\">ἐκ χοροῦ Ἀρτέμιδος χρυσηλακάτου, κελαδεινῆς. </l>","text":"ἐκ χοροῦ Ἀρτέμιδος χρυσηλακάτου, κελαδεινῆς.","n":"118","elements":[]},{"raw":"<l n=\"119\">πολλαὶ δὲ νύμφαι καὶ παρθένοι ἀλφεσίβοιαι </l>","text":"πολλαὶ δὲ νύμφαι καὶ παρθένοι ἀλφεσίβοιαι","n":"119","elements":[]},{"raw":"<l n=\"120\">παίζομεν, ἀμφὶ δʼ ὅμιλος ἀπείριτος ἐστεφάνωτο. </l>","text":"παίζομεν, ἀμφὶ δʼ ὅμιλος ἀπείριτος ἐστεφάνωτο.","n":"120","elements":[]},{"raw":"<l n=\"121\">ἔνθεν μʼ ἥρπαξε χρυσόρραπις Ἀργειφόντης· </l>","text":"ἔνθεν μʼ ἥρπαξε χρυσόρραπις Ἀργειφόντης·","n":"121","elements":[]},{"raw":"<l n=\"122\">πολλὰ δʼ ἔπʼ ἤγαγεν ἔργα καταθνητῶν ἀνθρώπων, </l>","text":"πολλὰ δʼ ἔπʼ ἤγαγεν ἔργα καταθνητῶν ἀνθρώπων,","n":"122","elements":[]},{"raw":"<l n=\"123\">πολλὴν δʼ ἄκληρόν τε καὶ ἄκτιτον, ἣν διὰ θῆρες </l>","text":"πολλὴν δʼ ἄκληρόν τε καὶ ἄκτιτον, ἣν διὰ θῆρες","n":"123","elements":[]},{"raw":"<l n=\"124\">ὠμοφάγοι φοιτῶσι κατὰ σκιόεντας ἐναύλους· </l>","text":"ὠμοφάγοι φοιτῶσι κατὰ σκιόεντας ἐναύλους·","n":"124","elements":[]},{"raw":"<l n=\"125\">οὐδὲ ποσὶ ψαύσειν ἐδόκουν φυσιζόου αἴης· </l>","text":"οὐδὲ ποσὶ ψαύσειν ἐδόκουν φυσιζόου αἴης·","n":"125","elements":[]},{"raw":"<l n=\"126\">Ἀγχίσεω δέ με φάσκε παραὶ λέχεσιν καλέεσθαι </l>","text":"Ἀγχίσεω δέ με φάσκε παραὶ λέχεσιν καλέεσθαι","n":"126","elements":[]},{"raw":"<l n=\"127\">κουριδίην ἄλοχον, σοὶ δʼ ἀγλαὰ τέκνα τεκεῖσθαι. </l>","text":"κουριδίην ἄλοχον, σοὶ δʼ ἀγλαὰ τέκνα τεκεῖσθαι.","n":"127","elements":[]},{"raw":"<l n=\"128\">αὐτὰρ ἐπεὶ δὴ δεῖξε καὶ ἔφρασεν, ἦ τοι ὅ γʼ αὖτις </l>","text":"αὐτὰρ ἐπεὶ δὴ δεῖξε καὶ ἔφρασεν, ἦ τοι ὅ γʼ αὖτις","n":"128","elements":[]},{"raw":"<l n=\"129\">ἀθανάτων μετὰ φῦλʼ ἀπέβη κρατὺς Ἀργειφόντης· </l>","text":"ἀθανάτων μετὰ φῦλʼ ἀπέβη κρατὺς Ἀργειφόντης·","n":"129","elements":[]},{"raw":"<l n=\"130\">αὐτὰρ ἐγώ σʼ ἱκόμην, κρατερὴ δέ μοι ἔπλετʼ ἀνάγκη. </l>","text":"αὐτὰρ ἐγώ σʼ ἱκόμην, κρατερὴ δέ μοι ἔπλετʼ ἀνάγκη.","n":"130","elements":[]},{"raw":"<l n=\"131\">ἀλλά σε πρὸς Ζηνὸς γουνάζομαι ἠδὲ τοκήων </l>","text":"ἀλλά σε πρὸς Ζηνὸς γουνάζομαι ἠδὲ τοκήων","n":"131","elements":[]},{"raw":"<l n=\"132\">ἐσθλῶν· οὐ μὲν γάρ κε κακοὶ τοιόνδε τέκοιεν· </l>","text":"ἐσθλῶν· οὐ μὲν γάρ κε κακοὶ τοιόνδε τέκοιεν·","n":"132","elements":[]},{"raw":"<l n=\"133\">ἀδμήτην μʼ ἀγαγὼν καὶ ἀπειρήτην φιλότητος </l>","text":"ἀδμήτην μʼ ἀγαγὼν καὶ ἀπειρήτην φιλότητος","n":"133","elements":[]},{"raw":"<l n=\"134\">πατρί τε σῷ δεῖξον καὶ μητέρι κέδνʼ εἰδυίῃ </l>","text":"πατρί τε σῷ δεῖξον καὶ μητέρι κέδνʼ εἰδυίῃ","n":"134","elements":[]},{"raw":"<l n=\"135\">σοῖς τε κασιγνήτοις, οἵ τοι ὁμόθεν γεγάασιν. </l>","text":"σοῖς τε κασιγνήτοις, οἵ τοι ὁμόθεν γεγάασιν.","n":"135","elements":[]},{"raw":"<l n=\"136\">οὔ σφιν ἀεικελίη νυὸς ἔσσομαι, ἀλλʼ εἰκυῖα. </l>","text":"οὔ σφιν ἀεικελίη νυὸς ἔσσομαι, ἀλλʼ εἰκυῖα.","n":"136","elements":[]},{"raw":"<l n=\"137\">πέμψαι δʼ ἄγγελον ὦκα μετὰ Φρύγας αἰολοπώλους </l>","text":"πέμψαι δʼ ἄγγελον ὦκα μετὰ Φρύγας αἰολοπώλους","n":"137","elements":[]},{"raw":"<l n=\"138\">εἰπεῖν πατρί τʼ ἐμῷ καὶ μητέρι κηδομένῃ περ· </l>","text":"εἰπεῖν πατρί τʼ ἐμῷ καὶ μητέρι κηδομένῃ περ·","n":"138","elements":[]},{"raw":"<l n=\"139\">οἳ δέ κε τοι χρυσόν τε ἅλις ἐσθῆτά θʼ ὑφαντὴν </l>","text":"οἳ δέ κε τοι χρυσόν τε ἅλις ἐσθῆτά θʼ ὑφαντὴν","n":"139","elements":[]},{"raw":"<l n=\"140\">πέμψουσιν· σὺ δὲ πολλὰ καὶ ἀγλαὰ δέχθαι ἄποινα. </l>","text":"πέμψουσιν· σὺ δὲ πολλὰ καὶ ἀγλαὰ δέχθαι ἄποινα.","n":"140","elements":[]},{"raw":"<l n=\"141\">ταῦτα δὲ ποιήσας δαίνυ γάμον ἱμερόεντα, </l>","text":"ταῦτα δὲ ποιήσας δαίνυ γάμον ἱμερόεντα,","n":"141","elements":[]},{"raw":"<l n=\"142\">τίμιον ἀνθρώποισι καὶ ἀθανάτοισι θεοῖσιν.</l>","text":"τίμιον ἀνθρώποισι καὶ ἀθανάτοισι θεοῖσιν.","n":"142","elements":[]},{"raw":"<l n=\"143\"><milestone unit=\"Para\" ed=\"P\"/>ὣς εἰποῦσα θεὰ γλυκὺν ἵμερον ἔμβαλε θυμῷ. </l>","text":"ὣς εἰποῦσα θεὰ γλυκὺν ἵμερον ἔμβαλε θυμῷ.","n":"143","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"144\">Ἀγχίσην δʼ ἔρος εἷλεν ἔπος τʼ ἔφατʼ ἔκ τʼ ὀνόμαζεν· <milestone unit=\"card\" n=\"145\" ed=\"P\"/>\n    </l>","text":"Ἀγχίσην δʼ ἔρος εἷλεν ἔπος τʼ ἔφατʼ ἔκ τʼ ὀνόμαζεν·","n":"144","elements":[{"attributes":{"ed":"P","n":"145","unit":"card"},"name":"milestone","start_offset":51,"end_offset":51}]},{"raw":"<l n=\"145\"><milestone unit=\"Para\" ed=\"P\"/>εἰ μὲν θνητή τʼ ἐσσι, γυνὴ δέ σε γείνατο μήτηρ, </l>","text":"εἰ μὲν θνητή τʼ ἐσσι, γυνὴ δέ σε γείνατο μήτηρ,","n":"145","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"146\">Ὀτρεὺς δʼ ἐστὶ πατὴρ ὀνομακλυτός, ὡς ἀγορεύεις, </l>","text":"Ὀτρεὺς δʼ ἐστὶ πατὴρ ὀνομακλυτός, ὡς ἀγορεύεις,","n":"146","elements":[]},{"raw":"<l n=\"147\">ἀθανάτου δὲ ἕκητι διακτόρου ἐνθάδʼ ἱκάνεις </l>","text":"ἀθανάτου δὲ ἕκητι διακτόρου ἐνθάδʼ ἱκάνεις","n":"147","elements":[]},{"raw":"<l n=\"148\">Ἑρμέω, ἐμὴ δʼ ἄλοχος κεκλήσεαι ἤματα πάντα· </l>","text":"Ἑρμέω, ἐμὴ δʼ ἄλοχος κεκλήσεαι ἤματα πάντα·","n":"148","elements":[]},{"raw":"<l n=\"149\">οὔ τις ἔπειτα θεῶν οὔτε θνητῶν ἀνθρώπων </l>","text":"οὔ τις ἔπειτα θεῶν οὔτε θνητῶν ἀνθρώπων","n":"149","elements":[]},{"raw":"<l n=\"150\">ἐνθάδε με σχήσει, πρὶν σῇ φιλότητι μιγῆναι </l>","text":"ἐνθάδε με σχήσει, πρὶν σῇ φιλότητι μιγῆναι","n":"150","elements":[]},{"raw":"<l n=\"151\">αὐτίκα νῦν· οὐδʼ εἴ κεν ἑκηβόλος αὐτὸς Ἀπόλλων </l>","text":"αὐτίκα νῦν· οὐδʼ εἴ κεν ἑκηβόλος αὐτὸς Ἀπόλλων","n":"151","elements":[]},{"raw":"<l n=\"152\">τόξου ἀπʼ ἀργυρέου προΐῃ βέλεα στονόεντα. </l>","text":"τόξου ἀπʼ ἀργυρέου προΐῃ βέλεα στονόεντα.","n":"152","elements":[]},{"raw":"<l n=\"153\">βουλοίμην κεν ἔπειτα, γύναι ἐικυῖα θεῇσι, </l>","text":"βουλοίμην κεν ἔπειτα, γύναι ἐικυῖα θεῇσι,","n":"153","elements":[]},{"raw":"<l n=\"154\">σῆς εὐνῆς ἐπιβὰς δῦναι δόμον Ἄιδος εἴσω.</l>","text":"σῆς εὐνῆς ἐπιβὰς δῦναι δόμον Ἄιδος εἴσω.","n":"154","elements":[]},{"raw":"<l n=\"155\"><milestone unit=\"Para\" ed=\"P\"/>ὣς εἰπὼν λάβε χεῖρα· φιλομμειδὴς δʼ Ἀφροδίτη </l>","text":"ὣς εἰπὼν λάβε χεῖρα· φιλομμειδὴς δʼ Ἀφροδίτη","n":"155","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"156\">ἕρπε μεταστρεφθεῖσα κατʼ ὄμματα καλὰ βαλοῦσα </l>","text":"ἕρπε μεταστρεφθεῖσα κατʼ ὄμματα καλὰ βαλοῦσα","n":"156","elements":[]},{"raw":"<l n=\"157\">ἐς λέχος εὔστρωτον, ὅθι περ πάρος ἔσκεν ἄνακτι </l>","text":"ἐς λέχος εὔστρωτον, ὅθι περ πάρος ἔσκεν ἄνακτι","n":"157","elements":[]},{"raw":"<l n=\"158\">χλαίνῃσιν μαλακῇς ἐστρωμένον· αὐτὰρ ὕπερθεν </l>","text":"χλαίνῃσιν μαλακῇς ἐστρωμένον· αὐτὰρ ὕπερθεν","n":"158","elements":[]},{"raw":"<l n=\"159\">ἄρκτων δέρματʼ ἔκειτο βαρυφθόγγων τε λεόντων, </l>","text":"ἄρκτων δέρματʼ ἔκειτο βαρυφθόγγων τε λεόντων,","n":"159","elements":[]},{"raw":"<l n=\"160\">τοὺς αὐτὸς κατέπεφνεν ἐν οὔρεσιν ὑψηλοῖσιν. </l>","text":"τοὺς αὐτὸς κατέπεφνεν ἐν οὔρεσιν ὑψηλοῖσιν.","n":"160","elements":[]},{"raw":"<l n=\"161\">οἳ δʼ ἐπεὶ οὖν λεχέων εὐποιήτων ἐπέβησαν, </l>","text":"οἳ δʼ ἐπεὶ οὖν λεχέων εὐποιήτων ἐπέβησαν,","n":"161","elements":[]},{"raw":"<l n=\"162\">κόσμον μέν οἱ πρῶτον ἀπὸ χροὸς εἷλε φαεινόν, </l>","text":"κόσμον μέν οἱ πρῶτον ἀπὸ χροὸς εἷλε φαεινόν,","n":"162","elements":[]},{"raw":"<l n=\"163\">πόρπας τε γναμπτάς θʼ ἕλικας κάλυκάς τε καὶ ὅρμους. </l>","text":"πόρπας τε γναμπτάς θʼ ἕλικας κάλυκάς τε καὶ ὅρμους.","n":"163","elements":[]},{"raw":"<l n=\"164\">λῦσε δέ οἱ ζώνην ἰδὲ εἵματα σιγαλόεντα </l>","text":"λῦσε δέ οἱ ζώνην ἰδὲ εἵματα σιγαλόεντα","n":"164","elements":[]},{"raw":"<l n=\"165\">ἔκδυε καὶ κατέθηκεν ἐπὶ θρόνου ἀργυροήλου </l>","text":"ἔκδυε καὶ κατέθηκεν ἐπὶ θρόνου ἀργυροήλου","n":"165","elements":[]},{"raw":"<l n=\"166\">Ἀγχίσης· ὃ δʼ ἔπειτα θεῶν ἰότητι καὶ αἴσῃ </l>","text":"Ἀγχίσης· ὃ δʼ ἔπειτα θεῶν ἰότητι καὶ αἴσῃ","n":"166","elements":[]},{"raw":"<l n=\"167\">ἀθανάτῃ παρέλεκτο θεᾷ βροτός, οὐ σάφα εἰδώς. </l>","text":"ἀθανάτῃ παρέλεκτο θεᾷ βροτός, οὐ σάφα εἰδώς.","n":"167","elements":[]},{"raw":"<l n=\"168\"><milestone unit=\"Para\" ed=\"P\"/>ἦμος δʼ ἂψ εἰς αὖλιν ἀποκλίνουσι νομῆες </l>","text":"ἦμος δʼ ἂψ εἰς αὖλιν ἀποκλίνουσι νομῆες","n":"168","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"169\">βοῦς τε καὶ ἴφια μῆλα νομῶν ἐξ ἀνθεμοέντων· </l>","text":"βοῦς τε καὶ ἴφια μῆλα νομῶν ἐξ ἀνθεμοέντων·","n":"169","elements":[]},{"raw":"<l n=\"170\">τῆμος ἄρʼ Ἀγχίσῃ μὲν ἐπὶ γλυκὺν ὕπνον ἔχευε </l>","text":"τῆμος ἄρʼ Ἀγχίσῃ μὲν ἐπὶ γλυκὺν ὕπνον ἔχευε","n":"170","elements":[]},{"raw":"<l n=\"171\">νήδυμον, αὐτὴ δὲ χροῒ ἕννυτο εἵματα καλά. </l>","text":"νήδυμον, αὐτὴ δὲ χροῒ ἕννυτο εἵματα καλά.","n":"171","elements":[]},{"raw":"<l n=\"172\">ἑσσαμένη δʼ εὖ πάντα περὶ χροῒ δῖα θεάων </l>","text":"ἑσσαμένη δʼ εὖ πάντα περὶ χροῒ δῖα θεάων","n":"172","elements":[]},{"raw":"<l n=\"173\">ἔστη πὰρ κλισίῃ, κεὐποιήτοιο μελάθρου </l>","text":"ἔστη πὰρ κλισίῃ, κεὐποιήτοιο μελάθρου","n":"173","elements":[]},{"raw":"<l n=\"174\">κῦρε κάρη· κάλλος δὲ παρειάων ἀπέλαμπεν </l>","text":"κῦρε κάρη· κάλλος δὲ παρειάων ἀπέλαμπεν","n":"174","elements":[]},{"raw":"<l n=\"175\">ἄμβροτον, οἷόν τʼ ἐστὶν ἐυστεφάνου Κυθερείης, </l>","text":"ἄμβροτον, οἷόν τʼ ἐστὶν ἐυστεφάνου Κυθερείης,","n":"175","elements":[]},{"raw":"<l n=\"176\">ἐξ ὕπνου τʼ ἀνέγειρεν ἔπος τʼ ἔφατʼ ἔκ τʼ ὀνόμαζεν· </l>","text":"ἐξ ὕπνου τʼ ἀνέγειρεν ἔπος τʼ ἔφατʼ ἔκ τʼ ὀνόμαζεν·","n":"176","elements":[]},{"raw":"<l n=\"177\"><milestone unit=\"Para\" ed=\"P\"/>ὄρσεο, Δαρδανίδη· τί νυ νήγρετον ὕπνον ἰαύεις; </l>","text":"ὄρσεο, Δαρδανίδη· τί νυ νήγρετον ὕπνον ἰαύεις;","n":"177","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"178\">καὶ φράσαι, εἴ τοι ὁμοίη ἐγὼν ἰνδάλλομαι εἶναι, </l>","text":"καὶ φράσαι, εἴ τοι ὁμοίη ἐγὼν ἰνδάλλομαι εἶναι,","n":"178","elements":[]},{"raw":"<l n=\"179\">οἵην δή με τὸ πρῶτον ἐν ὀφθαλμοῖσι νόησας; </l>","text":"οἵην δή με τὸ πρῶτον ἐν ὀφθαλμοῖσι νόησας;","n":"179","elements":[]},{"raw":"<l n=\"180\"><milestone unit=\"Para\" ed=\"P\"/>ὣς φάθʼ· ὃ δʼ ἐξ ὕπνοιο μάλʼ ἐμμαπέως ὑπάκουσεν. </l>","text":"ὣς φάθʼ· ὃ δʼ ἐξ ὕπνοιο μάλʼ ἐμμαπέως ὑπάκουσεν.","n":"180","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"181\">ὡς δὲ ἴδεν δειρήν τε καὶ ὄμματα κάλʼ Ἀφροδίτης, </l>","text":"ὡς δὲ ἴδεν δειρήν τε καὶ ὄμματα κάλʼ Ἀφροδίτης,","n":"181","elements":[]},{"raw":"<l n=\"182\">τάρβησέν τε καὶ ὄσσε παρακλιδὸν ἔτραπεν ἄλλῃ· </l>","text":"τάρβησέν τε καὶ ὄσσε παρακλιδὸν ἔτραπεν ἄλλῃ·","n":"182","elements":[]},{"raw":"<l n=\"183\">ἂψ δʼ αὖτις χλαίνῃ τε καλύψατο καλὰ πρόσωπα </l>","text":"ἂψ δʼ αὖτις χλαίνῃ τε καλύψατο καλὰ πρόσωπα","n":"183","elements":[]},{"raw":"<l n=\"184\">καί μιν λισσόμενος ἔπεα πτερόεντα προσηύδα· </l>","text":"καί μιν λισσόμενος ἔπεα πτερόεντα προσηύδα·","n":"184","elements":[]},{"raw":"<l n=\"185\"><milestone unit=\"Para\" ed=\"P\"/>αὐτίκα σʼ ὡς τὰ πρῶτα, θεά, ἴδον ὀφθαλμοῖσιν, </l>","text":"αὐτίκα σʼ ὡς τὰ πρῶτα, θεά, ἴδον ὀφθαλμοῖσιν,","n":"185","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"186\">ἔγνων ὡς θεὸς ἦσθα· σὺ δʼ οὐ νημερτὲς ἔειπες. </l>","text":"ἔγνων ὡς θεὸς ἦσθα· σὺ δʼ οὐ νημερτὲς ἔειπες.","n":"186","elements":[]},{"raw":"<l n=\"187\">ἀλλά σε πρὸς Ζηνὸς γουνάζομαι αἰγιόχοιο, </l>","text":"ἀλλά σε πρὸς Ζηνὸς γουνάζομαι αἰγιόχοιο,","n":"187","elements":[]},{"raw":"<l n=\"188\">μή με ζῶντʼ ἀμενηνὸν ἐν ἀνθρώποισιν ἐάσῃς </l>","text":"μή με ζῶντʼ ἀμενηνὸν ἐν ἀνθρώποισιν ἐάσῃς","n":"188","elements":[]},{"raw":"<l n=\"189\">ναίειν, ἀλλʼ ἐλέαιρʼ· ἐπεὶ οὐ βιοθάλμιος ἀνὴρ </l>","text":"ναίειν, ἀλλʼ ἐλέαιρʼ· ἐπεὶ οὐ βιοθάλμιος ἀνὴρ","n":"189","elements":[]},{"raw":"<l n=\"190\">γίγνεται, ὅς τε θεαῖς εὐνάζεται ἀθανάτῃσι.</l>","text":"γίγνεται, ὅς τε θεαῖς εὐνάζεται ἀθανάτῃσι.","n":"190","elements":[]},{"raw":"<l n=\"191\"><milestone unit=\"Para\" ed=\"P\"/>τὸν δʼ ἠμείβετʼ ἔπειτα Διὸς θυγάτηρ Ἀφροδίτη· </l>","text":"τὸν δʼ ἠμείβετʼ ἔπειτα Διὸς θυγάτηρ Ἀφροδίτη·","n":"191","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"192\">Ἀγχίση, κύδιστε καταθνητῶν ἀνθρώπων, </l>","text":"Ἀγχίση, κύδιστε καταθνητῶν ἀνθρώπων,","n":"192","elements":[]},{"raw":"<l n=\"193\">θάρσει, μηδέ τι σῇσι μετὰ φρεσὶ δείδιθι λίην· </l>","text":"θάρσει, μηδέ τι σῇσι μετὰ φρεσὶ δείδιθι λίην·","n":"193","elements":[]},{"raw":"<l n=\"194\">οὐ γάρ τοί τι δέος παθέειν κακὸν ἐξ ἐμέθεν γε, </l>","text":"οὐ γάρ τοί τι δέος παθέειν κακὸν ἐξ ἐμέθεν γε,","n":"194","elements":[]},{"raw":"<l n=\"195\">οὐδʼ ἄλλων μακάρων· ἐπεὶ ἦ φίλος ἐσσὶ θεοῖσι. </l>","text":"οὐδʼ ἄλλων μακάρων· ἐπεὶ ἦ φίλος ἐσσὶ θεοῖσι.","n":"195","elements":[]},{"raw":"<l n=\"196\">σοὶ δʼ ἔσται φίλος υἱός, ὃς ἐν Τρώεσσιν ἀνάξει </l>","text":"σοὶ δʼ ἔσται φίλος υἱός, ὃς ἐν Τρώεσσιν ἀνάξει","n":"196","elements":[]},{"raw":"<l n=\"197\">καὶ παῖδες παίδεσσι διαμπερὲς ἐκγεγάοντες· </l>","text":"καὶ παῖδες παίδεσσι διαμπερὲς ἐκγεγάοντες·","n":"197","elements":[]},{"raw":"<l n=\"198\">τῷ δὲ καὶ Αἰνείας ὄνομʼ ἔσσεται, οὕνεκα μʼ αἰνὸν </l>","text":"τῷ δὲ καὶ Αἰνείας ὄνομʼ ἔσσεται, οὕνεκα μʼ αἰνὸν","n":"198","elements":[]},{"raw":"<l n=\"199\">ἔσχεν ἄχος, ἕνεκα βροτοῦ ἀνέρος ἔμπεσον εὐνῇ· </l>","text":"ἔσχεν ἄχος, ἕνεκα βροτοῦ ἀνέρος ἔμπεσον εὐνῇ·","n":"199","elements":[]},{"raw":"<l n=\"200\">ἀγχίθεοι δὲ μάλιστα καταθνητῶν ἀνθρώπων </l>","text":"ἀγχίθεοι δὲ μάλιστα καταθνητῶν ἀνθρώπων","n":"200","elements":[]},{"raw":"<l n=\"201\">αἰεὶ ἀφʼ ὑμετέρης γενεῆς εἶδός τε φυήν τε. </l>","text":"αἰεὶ ἀφʼ ὑμετέρης γενεῆς εἶδός τε φυήν τε.","n":"201","elements":[]},{"raw":"<l n=\"202\"><milestone unit=\"Para\" ed=\"P\"/>ἦ τοι μὲν ξανθὸν Γανυμήδεα μητιέτα Ζεὺς </l>","text":"ἦ τοι μὲν ξανθὸν Γανυμήδεα μητιέτα Ζεὺς","n":"202","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"203\">ἥρπασε ὃν διὰ κάλλος, ἵνʼ ἀθανάτοισι μετείη </l>","text":"ἥρπασε ὃν διὰ κάλλος, ἵνʼ ἀθανάτοισι μετείη","n":"203","elements":[]},{"raw":"<l n=\"204\">καί τε Διὸς κατὰ δῶμα θεοῖς ἐπιοινοχοεύοι, </l>","text":"καί τε Διὸς κατὰ δῶμα θεοῖς ἐπιοινοχοεύοι,","n":"204","elements":[]},{"raw":"<l n=\"205\">θαῦμα ἰδεῖν, πάντεσσι τετιμένος ἀθανάτοισι, </l>","text":"θαῦμα ἰδεῖν, πάντεσσι τετιμένος ἀθανάτοισι,","n":"205","elements":[]},{"raw":"<l n=\"206\">χρυσέου ἐκ κρητῆρος ἀφύσσων νέκταρ ἐρυθρόν. </l>","text":"χρυσέου ἐκ κρητῆρος ἀφύσσων νέκταρ ἐρυθρόν.","n":"206","elements":[]},{"raw":"<l n=\"207\">Τρῶα δὲ πένθος ἄλαστον ἔχε φρένας, οὐδέ τι ᾔδει, </l>","text":"Τρῶα δὲ πένθος ἄλαστον ἔχε φρένας, οὐδέ τι ᾔδει,","n":"207","elements":[]},{"raw":"<l n=\"208\">ὅππη οἱ φίλον υἱὸν ἀνήρπασε θέσπις ἄελλα· </l>","text":"ὅππη οἱ φίλον υἱὸν ἀνήρπασε θέσπις ἄελλα·","n":"208","elements":[]},{"raw":"<l n=\"209\">τὸν δὴ ἔπειτα γόασκε διαμπερὲς ἤματα πάντα </l>","text":"τὸν δὴ ἔπειτα γόασκε διαμπερὲς ἤματα πάντα","n":"209","elements":[]},{"raw":"<l n=\"210\">καί μιν Ζεὺς ἐλέησε, δίδου δέ οἱ υἷος ἄποινα, </l>","text":"καί μιν Ζεὺς ἐλέησε, δίδου δέ οἱ υἷος ἄποινα,","n":"210","elements":[]},{"raw":"<l n=\"211\">ἵππους ἀρσίποδας, τοί τʼ ἀθανάτους φορέουσι. </l>","text":"ἵππους ἀρσίποδας, τοί τʼ ἀθανάτους φορέουσι.","n":"211","elements":[]},{"raw":"<l n=\"212\">τούς οἱ δῶρον ἔδωκεν ἔχειν· εἶπεν δὲ ἕκαστα </l>","text":"τούς οἱ δῶρον ἔδωκεν ἔχειν· εἶπεν δὲ ἕκαστα","n":"212","elements":[]},{"raw":"<l n=\"213\">Ζηνὸς ἐφημοσύνῃσι διάκτορος Ἀργειφόντης, </l>","text":"Ζηνὸς ἐφημοσύνῃσι διάκτορος Ἀργειφόντης,","n":"213","elements":[]},{"raw":"<l n=\"214\">ὡς ἔοι ἀθάνατος καὶ ἀγήρως ἶσα θεοῖσιν. </l>","text":"ὡς ἔοι ἀθάνατος καὶ ἀγήρως ἶσα θεοῖσιν.","n":"214","elements":[]},{"raw":"<l n=\"215\">αὐτὰρ ἐπειδὴ Ζηνὸς ὅ γʼ ἔκλυεν ἀγγελιάων, </l>","text":"αὐτὰρ ἐπειδὴ Ζηνὸς ὅ γʼ ἔκλυεν ἀγγελιάων,","n":"215","elements":[]},{"raw":"<l n=\"216\">οὐκέτʼ ἔπειτα γόασκε, γεγήθει δὲ φρένας ἔνδον, </l>","text":"οὐκέτʼ ἔπειτα γόασκε, γεγήθει δὲ φρένας ἔνδον,","n":"216","elements":[]},{"raw":"<l n=\"217\">γηθόσυνος δʼ ἵπποισιν ἀελλοπόδεσσιν ὀχεῖτο. <milestone unit=\"card\" n=\"218\" ed=\"P\"/>\n    </l>","text":"γηθόσυνος δʼ ἵπποισιν ἀελλοπόδεσσιν ὀχεῖτο.","n":"217","elements":[{"attributes":{"ed":"P","n":"218","unit":"card"},"name":"milestone","start_offset":43,"end_offset":43}]},{"raw":"<l n=\"218\"><milestone unit=\"Para\" ed=\"P\"/>ὣς δʼ αὖ Τιθωνὸν χρυσόθρονος ἥρπασεν Ἠώς, </l>","text":"ὣς δʼ αὖ Τιθωνὸν χρυσόθρονος ἥρπασεν Ἠώς,","n":"218","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"219\">ὑμετέρης γενεῆς, ἐπιείκελον ἀθανάτοισι. </l>","text":"ὑμετέρης γενεῆς, ἐπιείκελον ἀθανάτοισι.","n":"219","elements":[]},{"raw":"<l n=\"220\">Βῆ δʼ ἴμεν αἰτήσουσα κελαινεφέα Κρονίωνα, </l>","text":"Βῆ δʼ ἴμεν αἰτήσουσα κελαινεφέα Κρονίωνα,","n":"220","elements":[]},{"raw":"<l n=\"221\">ἀθάνατόν τʼ εἶναι καὶ ζώειν ἤματα πάντα· </l>","text":"ἀθάνατόν τʼ εἶναι καὶ ζώειν ἤματα πάντα·","n":"221","elements":[]},{"raw":"<l n=\"222\">τῇ δὲ Ζεὺς ἐπένευσε καὶ ἐκρήηνεν ἐέλδωρ. </l>","text":"τῇ δὲ Ζεὺς ἐπένευσε καὶ ἐκρήηνεν ἐέλδωρ.","n":"222","elements":[]},{"raw":"<l n=\"223\">νηπίη, οὐδʼ ἐνόησε μετὰ φρεσὶ πότνια Ἠὼς </l>","text":"νηπίη, οὐδʼ ἐνόησε μετὰ φρεσὶ πότνια Ἠὼς","n":"223","elements":[]},{"raw":"<l n=\"224\">ἥβην αἰτῆσαι ξῦσαί τʼ ἄπο γῆρας ὀλοιόν. </l>","text":"ἥβην αἰτῆσαι ξῦσαί τʼ ἄπο γῆρας ὀλοιόν.","n":"224","elements":[]},{"raw":"<l n=\"225\">τὸν δʼ ἦ τοι εἵως μὲν ἔχεν πολυήρατος ἥβη, </l>","text":"τὸν δʼ ἦ τοι εἵως μὲν ἔχεν πολυήρατος ἥβη,","n":"225","elements":[]},{"raw":"<l n=\"226\">Ἠοῖ τερπόμενος χρυσοθρόνῳ, ἠριγενείῃ </l>","text":"Ἠοῖ τερπόμενος χρυσοθρόνῳ, ἠριγενείῃ","n":"226","elements":[]},{"raw":"<l n=\"227\">ναῖε παρʼ Ὠκεανοῖο ῥοῇς ἐπὶ πείρασι γαίης· </l>","text":"ναῖε παρʼ Ὠκεανοῖο ῥοῇς ἐπὶ πείρασι γαίης·","n":"227","elements":[]},{"raw":"<l n=\"228\">αὐτὰρ ἐπεὶ πρῶται πολιαὶ κατέχυντο ἔθειραι </l>","text":"αὐτὰρ ἐπεὶ πρῶται πολιαὶ κατέχυντο ἔθειραι","n":"228","elements":[]},{"raw":"<l n=\"229\">καλῆς ἐκ κεφαλῆς εὐηγενέος τε γενείου, </l>","text":"καλῆς ἐκ κεφαλῆς εὐηγενέος τε γενείου,","n":"229","elements":[]},{"raw":"<l n=\"230\">τοῦ δʼ ἦ τοι εὐνῆς μὲν ἀπείχετο πότνια Ἠώς, </l>","text":"τοῦ δʼ ἦ τοι εὐνῆς μὲν ἀπείχετο πότνια Ἠώς,","n":"230","elements":[]},{"raw":"<l n=\"231\">αὐτὸν δʼ αὖτʼ ἀτίταλλεν ἐνὶ μεγάροισιν ἔχουσα, </l>","text":"αὐτὸν δʼ αὖτʼ ἀτίταλλεν ἐνὶ μεγάροισιν ἔχουσα,","n":"231","elements":[]},{"raw":"<l n=\"232\">σίτῳ τʼ ἀμβροσίῃ τε καὶ εἵματα καλὰ διδοῦσα. </l>","text":"σίτῳ τʼ ἀμβροσίῃ τε καὶ εἵματα καλὰ διδοῦσα.","n":"232","elements":[]},{"raw":"<l n=\"233\">ἀλλʼ ὅτε δὴ πάμπαν στυγερὸν κατὰ γῆρας ἔπειγεν, </l>","text":"ἀλλʼ ὅτε δὴ πάμπαν στυγερὸν κατὰ γῆρας ἔπειγεν,","n":"233","elements":[]},{"raw":"<l n=\"234\">οὐδέ τι κινῆσαι μελέων δύνατʼ οὐδʼ ἀναεῖραι, </l>","text":"οὐδέ τι κινῆσαι μελέων δύνατʼ οὐδʼ ἀναεῖραι,","n":"234","elements":[]},{"raw":"<l n=\"235\">ἥδε δέ οἱ κατὰ θυμὸν ἀρίστη φαίνετο βουλή· </l>","text":"ἥδε δέ οἱ κατὰ θυμὸν ἀρίστη φαίνετο βουλή·","n":"235","elements":[]},{"raw":"<l n=\"236\">ἐν θαλάμῳ κατέθηκε, θύρας δʼ ἐπέθηκε φαεινάς. </l>","text":"ἐν θαλάμῳ κατέθηκε, θύρας δʼ ἐπέθηκε φαεινάς.","n":"236","elements":[]},{"raw":"<l n=\"237\">τοῦ δʼ ἦ τοι φωνὴ ῥέει ἄσπετος, οὐδέ τι κῖκυς </l>","text":"τοῦ δʼ ἦ τοι φωνὴ ῥέει ἄσπετος, οὐδέ τι κῖκυς","n":"237","elements":[]},{"raw":"<l n=\"238\">ἔσθʼ, οἵη πάρος ἔσκεν ἐνὶ γναμπτοῖσι μέλεσσιν. </l>","text":"ἔσθʼ, οἵη πάρος ἔσκεν ἐνὶ γναμπτοῖσι μέλεσσιν.","n":"238","elements":[]},{"raw":"<l n=\"239\"><milestone unit=\"Para\" ed=\"P\"/>οὐκ ἂν ἐγώ γε σὲ τοῖον ἐν ἀθανάτοισιν ἑλοίμην </l>","text":"οὐκ ἂν ἐγώ γε σὲ τοῖον ἐν ἀθανάτοισιν ἑλοίμην","n":"239","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"240\">ἀθάνατόν τʼ εἶναι καὶ ζώειν ἤματα πάντα. </l>","text":"ἀθάνατόν τʼ εἶναι καὶ ζώειν ἤματα πάντα.","n":"240","elements":[]},{"raw":"<l n=\"241\">ἀλλʼ εἰ μὲν τοιοῦτος ἐὼν εἶδός τε δέμας τε </l>","text":"ἀλλʼ εἰ μὲν τοιοῦτος ἐὼν εἶδός τε δέμας τε","n":"241","elements":[]},{"raw":"<l n=\"242\">ζώοις ἡμέτερός τε πόσις κεκλημένος εἴης, </l>","text":"ζώοις ἡμέτερός τε πόσις κεκλημένος εἴης,","n":"242","elements":[]},{"raw":"<l n=\"243\">οὐκ ἂν ἔπειτά μʼ ἄχος πυκινὰς φρένας ἀμφικαλύπτοι. </l>","text":"οὐκ ἂν ἔπειτά μʼ ἄχος πυκινὰς φρένας ἀμφικαλύπτοι.","n":"243","elements":[]},{"raw":"<l n=\"244\">νῦν δέ σε μὲν τάχα γῆρας ὁμοίιον ἀμφικαλύψει </l>","text":"νῦν δέ σε μὲν τάχα γῆρας ὁμοίιον ἀμφικαλύψει","n":"244","elements":[]},{"raw":"<l n=\"245\">νηλειές, τό τʼ ἔπειτα παρίσταται ἀνθρώποισιν, </l>","text":"νηλειές, τό τʼ ἔπειτα παρίσταται ἀνθρώποισιν,","n":"245","elements":[]},{"raw":"<l n=\"246\">οὐλόμενον, καματηρόν, ὅτε στυγέουσι θεοί περ. <milestone unit=\"card\" n=\"247\" ed=\"P\"/>\n    </l>","text":"οὐλόμενον, καματηρόν, ὅτε στυγέουσι θεοί περ.","n":"246","elements":[{"attributes":{"ed":"P","n":"247","unit":"card"},"name":"milestone","start_offset":45,"end_offset":45}]},{"raw":"<l n=\"247\"><milestone unit=\"Para\" ed=\"P\"/>αὐτὰρ ἐμοὶ μέγʼ ὄνειδος ἐν ἀθανάτοισι θεοῖσιν </l>","text":"αὐτὰρ ἐμοὶ μέγʼ ὄνειδος ἐν ἀθανάτοισι θεοῖσιν","n":"247","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"248\">ἔσσεται ἤματα πάντα διαμπερὲς εἵνεκα σεῖο, </l>","text":"ἔσσεται ἤματα πάντα διαμπερὲς εἵνεκα σεῖο,","n":"248","elements":[]},{"raw":"<l n=\"249\">οἳ πρὶν ἐμοὺς ὀάρους καὶ μήτιας, αἷς ποτε πάντας </l>","text":"οἳ πρὶν ἐμοὺς ὀάρους καὶ μήτιας, αἷς ποτε πάντας","n":"249","elements":[]},{"raw":"<l n=\"250\">ἀθανάτους συνέμιξα καταθνητῇσι γυναιξί, </l>","text":"ἀθανάτους συνέμιξα καταθνητῇσι γυναιξί,","n":"250","elements":[]},{"raw":"<l n=\"251\">τάρβεσκον· πάντας γὰρ ἐμὸν δάμνασκε νόημα. </l>","text":"τάρβεσκον· πάντας γὰρ ἐμὸν δάμνασκε νόημα.","n":"251","elements":[]},{"raw":"<l n=\"252\">νῦν δὲ δὴ οὐκέτι μοι στόμα χείσεται ἐξονομῆναι </l>","text":"νῦν δὲ δὴ οὐκέτι μοι στόμα χείσεται ἐξονομῆναι","n":"252","elements":[]},{"raw":"<l n=\"253\">τοῦτο μετʼ ἀθανάτοισιν, ἐπεὶ μάλα πολλὸν ἀάσθην, </l>","text":"τοῦτο μετʼ ἀθανάτοισιν, ἐπεὶ μάλα πολλὸν ἀάσθην,","n":"253","elements":[]},{"raw":"<l n=\"254\">σχέτλιον, οὐκ ὀνοταστόν, ἀπεπλάγχθην δὲ νόοιο, </l>","text":"σχέτλιον, οὐκ ὀνοταστόν, ἀπεπλάγχθην δὲ νόοιο,","n":"254","elements":[]},{"raw":"<l n=\"255\">παῖδα δʼ ὑπὸ ζώνῃ ἐθέμην βροτῷ εὐνηθεῖσα. </l>","text":"παῖδα δʼ ὑπὸ ζώνῃ ἐθέμην βροτῷ εὐνηθεῖσα.","n":"255","elements":[]},{"raw":"<l n=\"256\">τὸν μέν, ἐπὴν δὴ πρῶτον ἴδῃ φάος ἠελίοιο, </l>","text":"τὸν μέν, ἐπὴν δὴ πρῶτον ἴδῃ φάος ἠελίοιο,","n":"256","elements":[]},{"raw":"<l n=\"257\">Νύμφαι μιν θρέψουσιν ὀρεσκῷοι βαθύκολποι, </l>","text":"Νύμφαι μιν θρέψουσιν ὀρεσκῷοι βαθύκολποι,","n":"257","elements":[]},{"raw":"<l n=\"258\">αἳ τόδε ναιετάουσιν ὄρος μέγα τε ζάθεόν τε· </l>","text":"αἳ τόδε ναιετάουσιν ὄρος μέγα τε ζάθεόν τε·","n":"258","elements":[]},{"raw":"<l n=\"259\">αἵ ῥʼ οὔτε θνητοῖς οὔτʼ ἀθανάτοισιν ἕπονται. </l>","text":"αἵ ῥʼ οὔτε θνητοῖς οὔτʼ ἀθανάτοισιν ἕπονται.","n":"259","elements":[]},{"raw":"<l n=\"260\">δηρὸν μὲν ζώουσι καὶ ἄμβροτον εἶδαρ ἔδουσι </l>","text":"δηρὸν μὲν ζώουσι καὶ ἄμβροτον εἶδαρ ἔδουσι","n":"260","elements":[]},{"raw":"<l n=\"261\">καί τε μετʼ ἀθανάτοισι καλὸν χορὸν ἐρρώσαντο. </l>","text":"καί τε μετʼ ἀθανάτοισι καλὸν χορὸν ἐρρώσαντο.","n":"261","elements":[]},{"raw":"<l n=\"262\">τῇσι δὲ Σειληνοὶ καὶ ἐύσκοπος Ἀργειφόντης </l>","text":"τῇσι δὲ Σειληνοὶ καὶ ἐύσκοπος Ἀργειφόντης","n":"262","elements":[]},{"raw":"<l n=\"263\">μίσγοντʼ ἐν φιλότητι μυχῷ σπείων ἐροέντων. </l>","text":"μίσγοντʼ ἐν φιλότητι μυχῷ σπείων ἐροέντων.","n":"263","elements":[]},{"raw":"<l n=\"264\">τῇσι δʼ ἅμʼ ἢ ἐλάται ἠὲ δρύες ὑψικάρηνοι </l>","text":"τῇσι δʼ ἅμʼ ἢ ἐλάται ἠὲ δρύες ὑψικάρηνοι","n":"264","elements":[]},{"raw":"<l n=\"265\">γεινομένῃσιν ἔφυσαν ἐπὶ χθονὶ βωτιανείρῃ, </l>","text":"γεινομένῃσιν ἔφυσαν ἐπὶ χθονὶ βωτιανείρῃ,","n":"265","elements":[]},{"raw":"<l n=\"266\">καλαί, τηλεθάουσαι, ἐν οὔρεσιν ὑψηλοῖσιν. </l>","text":"καλαί, τηλεθάουσαι, ἐν οὔρεσιν ὑψηλοῖσιν.","n":"266","elements":[]},{"raw":"<l n=\"267\">ἑστᾶσʼ ἠλίβατοι, τεμένη δέ ἑ κικλήσκουσιν </l>","text":"ἑστᾶσʼ ἠλίβατοι, τεμένη δέ ἑ κικλήσκουσιν","n":"267","elements":[]},{"raw":"<l n=\"268\">ἀθανάτων· τὰς δʼ οὔ τι βροτοὶ κείρουσι σιδήρῳ· </l>","text":"ἀθανάτων· τὰς δʼ οὔ τι βροτοὶ κείρουσι σιδήρῳ·","n":"268","elements":[]},{"raw":"<l n=\"269\">ἀλλʼ ὅτε κεν δὴ μοῖρα παρεστήκῃ θανάτοιο, </l>","text":"ἀλλʼ ὅτε κεν δὴ μοῖρα παρεστήκῃ θανάτοιο,","n":"269","elements":[]},{"raw":"<l n=\"270\">ἀζάνεται μὲν πρῶτον ἐπὶ χθονὶ δένδρεα καλά, </l>","text":"ἀζάνεται μὲν πρῶτον ἐπὶ χθονὶ δένδρεα καλά,","n":"270","elements":[]},{"raw":"<l n=\"271\">φλοιὸς δʼ ἀμφιπεριφθινύθει, πίπτουσι δʼ ἄπʼ ὄζοι, </l>","text":"φλοιὸς δʼ ἀμφιπεριφθινύθει, πίπτουσι δʼ ἄπʼ ὄζοι,","n":"271","elements":[]},{"raw":"<l n=\"272\">τῶν δέ θʼ ὁμοῦ ψυχὴ λείπει φάος ἠελίοιο. </l>","text":"τῶν δέ θʼ ὁμοῦ ψυχὴ λείπει φάος ἠελίοιο.","n":"272","elements":[]},{"raw":"<l n=\"273\">αἳ μὲν ἐμὸν θρέψουσι παρὰ σφίσιν υἱὸν ἔχουσαι. </l>","text":"αἳ μὲν ἐμὸν θρέψουσι παρὰ σφίσιν υἱὸν ἔχουσαι.","n":"273","elements":[]},{"raw":"<l n=\"274\">τὸν μὲν ἐπὴν δὴ πρῶτον ἕλῃ πολυήρατος ἥβη, </l>","text":"τὸν μὲν ἐπὴν δὴ πρῶτον ἕλῃ πολυήρατος ἥβη,","n":"274","elements":[]},{"raw":"<l n=\"275\">ἄξουσίν σοι δεῦρο θεαὶ δείξουσί τε παῖδα. </l>","text":"ἄξουσίν σοι δεῦρο θεαὶ δείξουσί τε παῖδα.","n":"275","elements":[]},{"raw":"<l n=\"276\">σοὶ δʼ ἐγώ, ὄφρα κε ταῦτα μετὰ φρεσὶ πάντα διέλθω, </l>","text":"σοὶ δʼ ἐγώ, ὄφρα κε ταῦτα μετὰ φρεσὶ πάντα διέλθω,","n":"276","elements":[]},{"raw":"<l n=\"277\">ἐς πέμπτον ἔτος αὖτις ἐλεύσομαι υἱὸν ἄγουσα. </l>","text":"ἐς πέμπτον ἔτος αὖτις ἐλεύσομαι υἱὸν ἄγουσα.","n":"277","elements":[]},{"raw":"<l n=\"278\">τὸν μὲν ἐπὴν δὴ πρῶτον ἴδῃς θάλος ὀφθαλμοῖσι, </l>","text":"τὸν μὲν ἐπὴν δὴ πρῶτον ἴδῃς θάλος ὀφθαλμοῖσι,","n":"278","elements":[]},{"raw":"<l n=\"279\">γηθήσεις ὁρόων· μάλα γὰρ θεοείκελος ἔσται· </l>","text":"γηθήσεις ὁρόων· μάλα γὰρ θεοείκελος ἔσται·","n":"279","elements":[]},{"raw":"<l n=\"280\">ἄξεις δʼ αὐτίκα νιν ποτὶ Ἴλιον ἠνεμόεσσαν. </l>","text":"ἄξεις δʼ αὐτίκα νιν ποτὶ Ἴλιον ἠνεμόεσσαν.","n":"280","elements":[]},{"raw":"<l n=\"281\">ἢν δέ τις εἴρηταί σε καταθνητῶν ἀνθρώπων, </l>","text":"ἢν δέ τις εἴρηταί σε καταθνητῶν ἀνθρώπων,","n":"281","elements":[]},{"raw":"<l n=\"282\">ἥ τις σοι φίλον υἱὸν ὑπὸ ζώνῃ θέτο μήτηρ, </l>","text":"ἥ τις σοι φίλον υἱὸν ὑπὸ ζώνῃ θέτο μήτηρ,","n":"282","elements":[]},{"raw":"<l n=\"283\">τῷ δὲ σὺ μυθεῖσθαι μεμνημένος, ὥς σε κελεύω· </l>","text":"τῷ δὲ σὺ μυθεῖσθαι μεμνημένος, ὥς σε κελεύω·","n":"283","elements":[]},{"raw":"<l n=\"284\">φάσθαι τοι Νύμφης καλυκώπιδος ἔκγονον εἶναι, </l>","text":"φάσθαι τοι Νύμφης καλυκώπιδος ἔκγονον εἶναι,","n":"284","elements":[]},{"raw":"<l n=\"285\">αἳ τόδε ναιετάουσιν ὄρος καταειμένον ὕλῃ. </l>","text":"αἳ τόδε ναιετάουσιν ὄρος καταειμένον ὕλῃ.","n":"285","elements":[]},{"raw":"<l n=\"286\">εἰ δέ κεν ἐξείπῃς καὶ ἐπεύξεαι ἄφρονι θυμῷ </l>","text":"εἰ δέ κεν ἐξείπῃς καὶ ἐπεύξεαι ἄφρονι θυμῷ","n":"286","elements":[]},{"raw":"<l n=\"287\">ἐν φιλότητι μιγῆναι ἐυστεφάνῳ Κυθερείῃ, </l>","text":"ἐν φιλότητι μιγῆναι ἐυστεφάνῳ Κυθερείῃ,","n":"287","elements":[]},{"raw":"<l n=\"288\">Ζεύς σε χολωσάμενος βαλέει ψολόεντι κεραυνῷ. </l>","text":"Ζεύς σε χολωσάμενος βαλέει ψολόεντι κεραυνῷ.","n":"288","elements":[]},{"raw":"<l n=\"289\">εἴρηταί τοι πάντα· σὺ δὲ φρεσὶ σῇσι νοήσας, </l>","text":"εἴρηταί τοι πάντα· σὺ δὲ φρεσὶ σῇσι νοήσας,","n":"289","elements":[]},{"raw":"<l n=\"290\">ἴσχεο μηδʼ ὀνόμαινε, θεῶν δʼ ἐποπίζεο μῆνιν.</l>","text":"ἴσχεο μηδʼ ὀνόμαινε, θεῶν δʼ ἐποπίζεο μῆνιν.","n":"290","elements":[]},{"raw":"<l n=\"291\"><milestone unit=\"Para\" ed=\"P\"/>ὣς εἰποῦσʼ ἤιξε πρὸς οὐρανὸν ἠνεμόεντα. </l>","text":"ὣς εἰποῦσʼ ἤιξε πρὸς οὐρανὸν ἠνεμόεντα.","n":"291","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"292\"><milestone unit=\"Para\" ed=\"P\"/>χαῖρε, θεά, Κύπροιο ἐυκτιμένης μεδέουσα· </l>","text":"χαῖρε, θεά, Κύπροιο ἐυκτιμένης μεδέουσα·","n":"292","elements":[{"attributes":{"ed":"P","unit":"Para"},"name":"milestone","start_offset":0,"end_offset":0}]},{"raw":"<l n=\"293\">σεῦ δʼ ἐγὼ ἀρξάμενος μεταβήσομαι ἄλλον ἐς ὕμνον. </l>","text":"σεῦ δʼ ἐγὼ ἀρξάμενος μεταβήσομαι ἄλλον ἐς ὕμνον.","n":"293","elements":[]}]